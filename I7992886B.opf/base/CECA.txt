༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG14607
n/a
ImageGroup:
ISBN:
1402354574
9787105098842
Title:
ཉམ་ཆུང་བུ་མོའི་ལས་དབང༌། །
nyam chung bu mo'i las dbang /
བསོད་ནམས།
Author:
bsod nams/
Inia
Descriptor:
Original Publication:
Place:
n/a;n/a
pe cin/
Publisher:
mi rigs dpe skrun khang/
2009
Date:
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



རྩོམ་རིག
བོད་ཀྱི་དཔེ་མཛོད་ཁང་།
012480
ཉམ་ཆུང་བ་
སང་དབང་།
བསོད་ནམས་ཀྱིས་བརྩམས།
བསོད་ནམས། ལོ་50 བོད་ལྗོངས་སྙེ་མོ་
རྒྱལ་བྱེད་དགོན་གཤམ་དུ་འཁྲུངས། 1984ལོ་ནས་
བཟུང་ཁོང་གིས་《བོད་ལྗོངས་ཉིན་རེའི་ཚགས་པར་
ཁང་》གི་རྩོམ་སྒྲིག་པ་དང་གསར་འགོད་པ་གཅིག་
ལྕོགས་གནང་། ཁོང་གི་ གསར་འགྱུར་འཕྲིན་རྩོམ་
40ལྷག་ཙམ་ ལ་ རྒྱལ་ཡོངས་ དང་ ཞིང་ལྗོངས་ རིམ་
པའི་བྱ་དགའ་གཟེངས་བསྟོད་ཐོབ་སྟེ་གསར་འགྱུར་
ལས་རིགས་ཀྱི་ཁྲོད་དུ་ཤུགས་རྐྱེན་བཟང་པོ་ལྡན་ཡོད།
སྤྱི་ལོ་2001 ལོ་དང་། 2002ལོ། 2006ལོ་བཅས་
ལ་མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི་
ཁོང་ གི་ སྙན་ རྩོམ་ 《 བསོད་ ནམས་ ཞིང་ གི་ སྙན་
དབྱངས་》དང༌། ལྷུག་རྩོམ་《རྩྭ་ཐང་མེ་ཏོག་གི་དྲི་
ཞིམ།》 གསར་འགྱུར་འཕྲིན་རྩོམ་《 ས་མཐོའི་ ཕུལ་
བྱུང་མི་སྣ་》བཅས་ལ་ལྗོངས་ཕྱི་ནང་གི་ཀློག་པ་པོའི་
གདེང་ འཇོག་ གང་ ལེགས་ ཐོབ་ ཅིང་། བསྔགས་
བརྗོད་ཀྱི་མེ་ ཏོག་ གང་ས་ནས་ གཏོར་མྱོང་བ་རེད།
དེབ་བཞི་ པ་འདི་ནི་ཁོང་གི་སྒྲུང་རྩོམ་ འབྲིང་གྲས་
ཕྱོགས་བསྒྲིགས་ བྱས་ པ་ ཞིག་ ཡིན་ ཞིང་། འདིས་
སླར་ཡང་ཀློག་པ་པོའི་ཡིད་ཀྱི་འདུན་པ་སྐོང་བར་ཐེ་
ཚོམ་མེད། །
མི་རིགས་དཔེ་སྐན་ཁང་།



ཉམ་ཆུང་བུ་མོའི་ལས་དབང་།
བསོད་ནམས་ཀྱིས་བརྩམས།
མི་རིགས་དང་སྐྲུན་ཁང་།



དཔེ་སྐྲུན་གསལ་བཤད།
བོད་ལྗོངས་ ཉིན་རེའི་ཚགས་ པར་ ཁང་ གི་ རྩོམ་ སྒྲིག་ པ་ བསོད་ནམས་
ལགས་ཀྱིས་བརྩམས་གནང་བའི་《ཉམ་ཆུང་བུ་མོའི་ལས་དབང་》ཞེས་པའི་སྒྲུང་
དེབ་འདིའི་ནང་རང་ཅག་བོད་མི་རིགས་ཀྱི་འཚོ་བའི་ནང་དངོས་སུ་བྱུང་དང་
འབྱུང་བཞིན་པའི་བྱ་བ་ཁག་གཅིག་གདམ་ག་བྱས་ཐོག་བརྗོད་དོན་དེར་བྱུང་
རིམ་དང་། མི་སྣ། མཇུག་འབྲས་སོགས་སྒྲུང་རྩོམ་འབྲི་བའི་སྒྱུ་རྩལ་གྱི་ཁོ་ལག་
ཡངས་པོར་དཀྲོལ་ནས་མི་རྣམས་ཀྱི་མིག་ངོར་བསྟན་ཡོད་ཅིང་། དེབ་འདིའི་
ནང་གི་སྒྲུང་གཏམ་སོ་སོའི་བརྗོད་དོན་མི་འདྲ་རུང་སྤྱིའི་ཆ་ནས་བཤད་ན་དེ་
ཚོས་བསྟན་པའི་སྐྱོན་སྤོང་དགེ་སྒྲུག་གི་བརྗོད་དོན་གཅིག་མཚུངས་སུ་སྣང་བ་
འདིས་རང་མི་རིགས་ཀྱི་བསམ་བློ་ཀུན་སྤྱོད་སྔར་བས་ལེགས་སུ་གཏོང་བར་སྐུལ་
མ་ཐེབས་རྒྱུ་ནི་སྨོས་མི་དགོས་པར་གྱུར་འདུག
དེབ་འདིའི་ནང་གི་སྒྲུང་རྩོམ་ཚང་མའི་བརྗོད་དོན་ཧ་ཅང་ཁ་གསལ་བས་
ཀློག་པ་པོས་བལྟས་པ་ཙམ་གྱིས་སྒྲུང་གཏམ་གྱི་རོ་བཅུད་མྱོང་ཐུབ་པ་ཞིག་ཡོད་
པ་ནི་“ཉམ་ཆུང་བུ་མོའི་ལས་དབང་”ཞེས་པ་དང་། “བཟའ་གསུམ་ཁྱིམ་ཚང་
གི་གཏམ་རྒྱུད།” “ཇ་ཁང་ནང་གི་ཉེན་རྟོག་པ་”སོགས་སྒྲུང་རྩོམ་གྱི་འགོ་བརྗོད་
ཁོ་ནས་གསལ་བར་མཚོན་ཅིང་། རྩོམ་པ་པོ་འདི་ཉིད་བོད་སྐད་ཡིག་ལ་བྱང་ཆ་
ལྡན་པས་བརྗོད་དོན་མཚོན་པའི་རྗོད་བྱེད་ཚིག་སྦྱོར་ཡོངས་སྤྱིར་ན་བརྗོད་བྱ་མ་
བདེ་བའི་སྐྱོན་དང་བྲལ་ཞིང༌། མི་རིགས་རང་གི་སྐད་ཆའི་བྲོ་བ་དང་ལྡན་པས་
བཀླགས་པ་ཙམ་གྱིས་རྩོམ་པ་པོ་སྐད་ཡིག་ལ་བྱང་བ་ཙམ་དུ་མ་ཟད། དང་དོད་



ཉམ་ཆུང་བུ་མོའི་ལས་དབང་།
-
-
1
ཆེ་བ་ཡང་མངོན་ཐུབ་ཀྱི་འདུག ཡང་སྒོས་སུ་རྩོམ་པ་པོ་འདི་ཉིད་བོད་ཀྱི་དེང་
རབས་ཐོན་པའི་སྙན་ངག་པའི་གྲས་ཤིག་ཡིན་གཤིས། སྒྲུང་རྩོམ་བར་མཚམས་
ཀྱི་སྙན་ཚིག་རྣམས་དོན་ལ་ཤིན་ཏུ་གནས་པའི་ཐོག་དགའ་སྐྱོ་གང་རུང་གི་སྤྱི་
དོན་དང་འཚམས་པའི་སྙན་ངག་གི་ཉམས་འགྱུར་ཆེས་ཆེར་ལྡན་ཡོད་པས་དེ་ནི་
ཀློག་མཁན་བུང་བའི་སྤྲིན་ཚོགས་ཅི་དགར་འགུགས་པའི་ཆུ་སྐྱེས་སོས་པ་ཞིག་
བཞད་པ་དང་གཉིས་སུ་མེད་པར་མཐོང་།
རྩོམ་པ་པོ་འདིས་ལོ་ཤས་གོང་སྔ་རྗེས་ སུ་《བསོད་ནམས་ཞིང་གི་ སྙན་
དབྱངས་》ཞེས་པ་དང་། 《རྩྭ་ཐང་མེ་ཏོག་གི་དྲི་ཞིམ་》ཞེས་པ། དེ་བཞིན་《ས་
མཐོའི་ཕུལ་བྱུང་མི་སྣ་》ཞེས་པ་བཅས་སྙན་ངག་དང་ལྷུག་རྩོམ། གསར་འགྱུར་
འཕྲིན་རྩོམ་ བཅས་ དེབ་ གསུམ་ བརྩམས་ པ་ འདིས་ ཀྲུང་ ཧྭ་ མི་ རིགས་ ཀྱི་ རིག་
གནས་བང་མཛོད་ ཕྱུག་ཏུ་གཏོང་བ་དང་། བོད་ཀྱི་རྩོམ་རིག་བྱ་གཞག་གོང་
ནས་གོང་དུ་འཕེལ་བར་ལེགས་སྐྱེས་ཕུལ་ཡོད་ལ་སླར་ཡང་ཐེངས་འདིར་སྒྲུང་
རྩོམ་འབྲིང་གྲས་ཕྱོགས་བསྒྲིགས་《ཉམ་ཆུང་བུ་མོའི་ལས་དབང་》ཞེས་པ་འདི་
བརྩམས་པ་འདིས་བོད་དུ་མི་རིགས་ཀྱི་སྐད་ཡིག་སྦྱོང་སྤྱོད་སྤེལ་གསུམ་བྱེད་པའི་
ཐད་ཏང་གི་མི་རིགས་སྲིད་ཇུས་སྔར་བས་དོན་འཁྱོལ་ལེགས་པ་ཡོང་གི་ཡོད་པ་
མཚོན་ཡོད་ཁར། ད་དུང་བོད་ཀྱི་རྩོམ་རིག་གསར་རྩོམ་བྱ་བ་གོང་དུ་འཕེལ་
བར་རྩོམ་པ་པོས་བློ་ཁ་ཁེངས་ནས་མི་སྡོད་པའི་བརྩོན་ཤུགས་ཀྱང་མངོན་ཡོད་
པས་ད་ལམ་ང་ཚོས་བོད་ཀྱི་རྩོམ་པ་པོ་ཡོངས་ལ་འགྲན་སློང་བྱེད་ཕྱིར་དེབ་འདི་
པར་སྐྲུན་བྱས་པ་ཡིན། རྩོམ་སྒྲིག་དང་པར་སྐྲུན་བརྒྱུད་རིམ་ནང་ང་ཚོས་འགན་
ནན་པོ་འཁུར་ཏེ་སྤུས་དག་ཡོང་བ་བྱས་རུང་སྐྱོན་དང་ནོར་འཁྲུལ་ཡོངས་སུ་སེལ་
བ་ཞིག་ཡོང་དཀའ་བས་ནོངས་པ་ཅི་མཆིས་དག་སེལ་སྐྱོན་སྤོང་ཡོང་བ་ཞུ།
མི་རིགས་དཔེ་སྐྲུན་ཁང་ནས།
སྤྱི་ལོ་2009ལོའི་ཟླ་ཚེས་ལ།



Class No:
Acc. No. P: 1248༠
LTWA (Manuscript)
DHARAMSALA. H.P.
བོད་ཀྱི་དཔེ་མཛོད་ཁང།
དཀར་ཆག
སྔོན་འགྲོའི་གཏམ། .......….…...
ཉམ་ཆུང་བུ་མོའི་ལས་དབང་། .....…..
བཟའ་གསུམ་ཁྱིམ་ཚང་གི་གཏམ་རྒྱུད།
ཇ་ཁང་ནང་གི་ཉེན་རྟོག་པ།...………..
•.………...………….....….…. (1)
...... (1)
……………..…. (106)
... (200)



སྔོན་འགྲོའི་གཏམ།
བདག་གི་སྒྲུང་རྩོམ་དེབ་འདི་པར་སྐྲུན་བྱེད་པར་སྐྱེ་བོ་བློ་དང་ལྡན་པའི་
ཆེས་བླ་ན་འཕགས་ པའི་ཀུན་སློང་བཟང་པོ་དང་། འཇུངས་པ་མེད་པའི་མ་
དངུལ་གྱི་རྒྱབ་སྐྱོར་མེད་ཚེ་བསམ་འདུན་འགྲུབ་ཐབས་བྲལ་བས་དཔེ་དེབ་ཀྱི་
སྔོན་འགྲོའི་གཏམ་གླེང་རྒྱུའི་སྐལ་བ་ག་ནས་ཐོབ། དེར་བརྟེན་སྒྲུང་རྩོམ་འདིའི་
སྔོན་འགྲོའི་གཏམ་གྱི་ཐོག་མར་བདག་གིས་རྒྱ་ཆེའི་ཀློག་པ་པོ་རྣམ་པར་སྒྲུང་རྩོམ་
གྱི་མ་ཡིག་རྣམས་ཡུན་རིང་ཙམ་ སྒྲོག་ཙེའི་ནང་གཉིད་བསྙལ་བ་ལྟར་འཇོག་
དགོས་ཐུག་ན་ཡང་སྟབས་ལེགས་པ་ཞིག་ལ་བོད་ལྗོངས་མལ་གྲོ་གུང་དཀར་རྫོང་
ཁོངས་རྒྱ་མ་ཁྲི་སྒང་བཀྲ་ཤིས་སྣེ་འཛོམས་ཚོང་ཁང་གི་ཅིང་ལི། ཞིང་པའི་ཁེ་
ལས་མཁས་ཅན། རྒྱལ་ཡོངས་ངལ་རྩོལ་དཔེ་བཟང་བ་དབང་འདུས་ལགས་
ཀྱིས་དེ་སྔོན་“བདག་རང་ལ་ལོ་ཆུང་དུས་རིག་གནས་སྦྱོང་བའི་གོ་སྐབས་མ་བྱུང་
ཡང་ད་ཆ་ཏང་གི་དམངས་ཕྱུག་སྲིད་ཇུས་ཀྱི་ཁྲིད་སྟོན་འོག་རང་གི་འཇོན་ཐང་
ལ་བརྟེན་ནས་དཔལ་འབྱོར་འཕེལ་རྒྱས་གཏོང་བའི་ཐད་གྲུབ་འབྲས་ངེས་ཅན་
ཐོབ་ཡོད་པས་བོད་ཀྱི་རིག་གནས་བྱ་གཞག་འཕེལ་རྒྱས་གཏོང་རྒྱུ་དང༌། སྒོས་
སུ་བོད་ཀྱི་རྩོམ་རིག་སྒྱུ་རྩལ་དེ་ཉིད་ལ་འཕེལ་རྒྱས་གསར་པ་ཡོང་བར་འབད་
བརྩོན་བྱེད་མཁན་རྩོམ་པ་པོར་མ་དངུལ་གྱི་ཐད་ནས་རང་ནུས་གང་ལྕོགས་ཀྱི་
མཐུན་རྐྱེན་སྦྱར་ རྒྱུ་ཡིན” ཞེས་ གསུངས་པ་དེ་དོན་ ལ་ གནས་ པར་ མཛད་དེ་
བདག་གི་སྒྲུང་རྩོམ་དེབ་པར་སྐྲུན་བྱེད་པར་རོགས་རམ་ཆེན་པོ་གནང་བྱུང་བས་
དེ་དོན་ཁོང་གི་ཁ་དན་ཚིག་གནས་ཀྱི་བསམ་སྤྱོད་བཟང་པོར་བསྔགས་བརྗོད་



ཉམ་ཆུང་བུ་མོའི་ལས་དབང་།
་
དང༌། སྙིང་དབུས་ནས་ཐུགས་རྗེ་ཆེ་ཞེས་ཞུ་དགོས་ཡོད། །
གཞན་ ཡང་ འདིར་ དམིགས་ སུ་ བརྗོད་ འདོད་ པ་ ཞིག་ལ་དབང་འདུས་
ལགས་ནི་བོད་ཀྱི་དཔལ་འབྱོར་ལས་རིགས་སམ་ཁེ་གཉེར་བའི་ཁྲོད་ནས་འཕེལ་
རྒྱས་ཆེ་ཤོས་དང་འབྱོར་པ་རྒྱས་ཤོས་ཤིག་མིན་ནའང་ཁོང་ནི་མི་རིགས་ཀྱི་སྐད་
ཡིག་དང་རྩོམ་རིག་བྱ་བར་དོ་ཁུར་ཆེ་ཤོས་གནང་མཁན་གྱི་གྲས་ཤིག་ཡིན་ལ་
ཡང་སྒོས་ཐུགས་ཀྱི་ཀུན་སློང་དེ་འདྲར་བརྟེན་ནས་བོད་ཀྱི་རྩོམ་པ་པོར་དཔེ་དེབ་
པར་སྐྲུན་བྱ་ རྒྱུར་རོགས་རམ་བྱ་རྒྱུ་ཡིན་ཞེས་བརྙན་འཕྲིན་ ཐོག་ནས་ གཏམ་
བཤད་གནང་མཁན་ཨང་དང་པོ་དང་། ལག་ལེན་དོན་འཁྱོལ་གནང་མཁན་
ཨང་དང་པོར་གྱུར་ཡོད་པས་གུས་ནས་བོད་ཀྱི་དཔལ་འབྱོར་ལས་རིགས་ཁྲོད་
དང་འཕེལ་རྒྱས་འགྲོ་བཞིན་པའི་ཁེ་ལས་ཁག་ནས་དབང་འདུས་ལགས་ལྟ་བུ་
དཔལ་འབྱོར་ འཕེལ་ རྒྱས་ གཏོང་ བ་ དང་ ཆབས་ ཅིག་ རང་ མི་ རིགས་ ཀྱི་ རིག་
གནས་ལ་བསམ་པ་རྣམ་དག་གིས་རྒྱབ་སྐྱོར་གནང་མཁན་མང་ཙམ་ཐོན་རྒྱུའི་རེ་
སྨོན་ཡང་ཞུ་རྒྱུ་ཡིན།
ད་ནི་སྒྲུང་རྩོམ་གྱི་སྔོན་འགྲོའི་གཏམ་མདོར་ཙམ་ཞིག་ཞུ་རྒྱུ་སྟེ། 《ཉམ་
ཆུང་བུ་མོའི་ལས་དབང་》ཞེས་པའི་བརྩམས་སྒྲུང་ཕྱོགས་བསྒྲིགས་དེབ་འདིའི་
ནང་བདག་གིས་མཐའ་ཡས་འཇིག་རྟེན་འཚོ་བའི་ཆུ་གཏེར་ལས་མཐོང་ཆོས་སུ་
གྱུར་པའི་དོན་དངོས་ལ་བརྟག་ཞིབ་གང་ནུས་བགྱིས་ཐོག་མི་རྣམས་ཀྱིས་དོ་སྣང་
དང་ལབ་གླེང་བྱེད་གཞི་གཙོ་གྲས་སུ་ཚུད་པའི་འཚོ་བའི་ཁྲོད་ཀྱི་འགལ་ཟླའི་ཕུང་
པོ་ཁག་གཅིག་ལ་བཞུན་བརྡར་གྱིས་སྒྲུང་རྩོམ་བསྒྲུབས།
འདིར་སྒྲུང་རྩོམ་ཁག་གསུམ་ཡོད་པའི་བརྗོད་དོན་ཇི་མ་ཇི་བཞིན་མཚོན་
ཕྱིར་སྤྱི་ཚོགས་སྟེང་དུ་དངོས་སུ་བྱུང་བའི་གསར་འགྱུར་གྱི་ཁྱད་ཆོས་ཤིག་ངམ་
ཤུགས་སུ་མངོན་པར་བྱས་ཐོག་སྒྲུང་གཏམ་རྩོམ་འབྲིའི་ཐབས་ལམ་ཡངས་པོར་
བརྟེན་ནས་སྒྲུང་གཏམ་གྱི་ཁོར་ཡུག་དང་། བྱ་བ། མི་སྣ་སྐད་ཆ་སོགས་གསོན་
ཉམས་དོད་ པོ་ ཡོང་ བ་ བྱས་ ཏེ་ རྒྱ་ཆེའི་ ཀློག་ པ་ པོའི་ སྤྱན་ ལམ་ དུ་ གློག་བརྙན་



སྔོན་འགྲོའི་གཏམ།
འཁྲབ་ཚན་ལེགས་པོ་ཞིག་དང་མཚུངས་པ་ཞིག་ཏུ་འགྱུར་གང་ཐུབ་བྱས།
དེབ་འདིའི་སྒྲུང་རྩོམ་དང་པོ་“ཉམ་ཆུང་བུ་མོའི་ལས་དབང་”ཞེས་པ་
འདིའི་ནང་དེང་གི་ཆར་སྤྱི་ཚོགས་ཐོག་གི་ཁྱིམ་ཚང་ཉུང་ཤས་ཀྱིས་གཞན་གྱི་ཕྲུ་
གུ་བུ་རྫིར་གླས་ཏེ་ཕྲུ་གུའི་ཕ་མར་ཕྱིན་འབྱུང་འགྲོ་ལུགས་ལེགས་པོ་བྱེད་རྒྱུའི་ཁ་
ཆད་བྱེད་ཀྱི་ཡོད་མོད། འོན་ཏེ་བུ་རྫི་ཞེས་པ་དེ་ཐོག་མའི་ཁ་གཡར་ས་ཙམ་མ་
གཏོགས་དོན་དམ་དུ་གཡོག་མོ་འཁྲུལ་མེད་དུ་བརྩིས་ནས་ཐེག་དཀའ་བའི་སྡུག་
ལས་སྣ་ཚོགས་སྐུལ་བ་དང་། འགྲིག་དང་མ་འགྲིག་ཙམ་ལ་ངན་སྨྲས་ཚིག་རྩུབ་
ཀྱིས་འཁོར་རྒྱ་ཆུང་བའི་བྱིས་པའི་སེམས་ཁམས་ལ་ཕོག་ཐུག་དྲག་པོ་གཏོང་བ་
དང༌། ཐ་ན་ད་དུང་འགའ་རེས་ ཉེས་རྡུང་ ཡང་ བཏང་ སྟེ་ འཚར་ སྐྱེས་ ཡོང་
བཞིན་པའི་ལུས་ཁམས་ལ་གནོད་འཚེ་གཏོང་བ་དང་བཅས་གང་ལྟར་ “ སྒལ་
པས་འདྲོང་ཡང་རྩིབས་མས་མི་འདྲོང་བར་གྱུར་” པའི་དཔེ་ལྟ་བུར་གྱུར་པར་
གདུང་སེམས་སྐྱེས་པའི་ ཐོག་ནས་ཁྱིམ་ཚང་ཉུང་ཤས་ཀྱི་བྱེད་སྤྱོད་སྒྲུང་གཏམ་
ནས་མཐོང་བར་བྱས་ཏེ་སུན་འབྱིན་དང་། ཕྱོགས་མཚུངས་ཕ་མ་ཉུང་ཤས་ཀྱིས་
ཀྱང་གནས་སྐབས་ཀྱི་ཁེ་ཕན་ལ་བལྟས་ནས་རང་ཕྲུག་ལ་ཤེས་ཡོན་མི་སློབ་ཅིང་།
བློ་རིག་བཀྲ་བའི་བྱིས་པའི་ལང་ཚོ་དེ་གཞན་གཡོག་ཏུ་རྫོགས་པ་བྱས་ཏེ་ཡངས་
པའི་མདུན་ལམ་བཀག་པའི་རྗེས་འབྲས་ངན་པ་བསྟན་ནས་ཕ་མ་དེ་དང་དེ་འདྲ་
བས་བློ་མིག་མ་ལྡོང་བར་རང་ཕྲུག་ཚུལ་ལྡན་ངང་སྐྱོང་དགོས་པའི་གོ་བརྡ་འཕྲོད་
ཐབས་བྱས། དེ་བཞིན“བཟའ་གསུམ་ཁྱིམ་ཚང་གི་གཏམ་རྒྱུད་” ཅེས་པ་དེས་
དེང་གི་ཆར་བཟའ་ཚང་ཉུང་ཤས་ཀྱིས་འཇིག་རྟེན་ལས་འབྲས་བརྩི་རྒྱུ་ལྟ་ཞོག
མིག་གིས་མཐོང་བཞིན་པ་དང་ལག་བསྟར་བྱེད་བཞིན་པའི་བཅའ་ཁྲིམས་དང་
ཁྲིམས་སྲོལ་ལའང་རྩིས་འགྲོ་སྤུ་ཙམ་མ་བཏང་བར་སྤྱི་ཚོགས་ཀྱི་ཕྲ་ཕུང་དུ་གྱུར་
པའི་ཁྱིམ་ཚང་གི་འཚོ་བར་གཏོར་བཤིག་གཏོང་ཚུལ་དང༌། ལས་ངན་བརྩམས་
པར་འབྲས་བུ་མི་བཟང་བ་ ཐོན་ངེས་པ་དེ་སྒྲུང་གཏམ་གྱི་འགལ་ཟླའི་ཕུང་པོ་
ལས་ངང་གིས་འཆར་བ་བྱས་ཏེ་བཟའ་ཚོ་ཡོད་ཚད་ལ་ཡ་རབས་ཚུལ་ལྡན་གྱི་
3



ཉམ་ཆུང་བུ་མོའི་ལས་དབང་།
-
འཇིག་རྟེན་འཚོ་བར་ཞུགས་རྒྱུའི་དྲན་སྐུལ་བྱས་ཡོད།
སྒྲུང་གཏམ་“ཇ་ཁང་ནང་གི་ཉེན་རྟོག་པ་”ཞེས་པ་འདིའི་ནང་བརྗོད་དོན་
གཙོ་བོ་ནི་དེང་གི་ཆར་ རྒན་ཡོལ་ཞུས་པའི་ལས་བྱེད་དང་ལས་བཟོ་པ་ ཁག་
གཅིག་གིས་སྔར་བཞིན་ཏང་དང་མི་དམངས་ལ་འགན་འཁུར་བ་དང་། སྤྱི་
ཚོགས་ཀྱི་དུས་བདེ་བརྟན་ལྷིང་ལ་སྲུང་སྐྱོང་བྱེད་པའི་འདུ་ཤེས་མ་འདོར་བར་
རང་ནུས་གང་ལྕོགས་ཀྱིས་ཁྲིམས་འགལ་ བ་ “བཅའ་ཁྲིམས་” ཀྱི་དྲ་བའི་ནང་
འཇུག་རོགས་བྱེད་པའི་གཟུགས་བརྙན་བཟང་པོ་གསལ་བར་བསྟན་ཏེ་ལས་
བྱས་པ་ཅན་གྱི་རྒན་རྒོན་མིག་དཔེར་འཛིན་དགོས་པའི་བླང་བྱ་ཐོན་པ་བྱས་ཡོད་
ལ་སྒྲུང་གཏམ་གྱི་བརྗོད་དོན་གཙོ་བོ་མ་ཡིན་ཡང་དེང་སང་རྒན་འཁོགས་ཚོས་
ཏང་གི་མི་རིགས་དང་། ཆོས་ལུགས་སྲིད་ཇུས་ཀྱི་ཉིན་བྱེད་རབ་ཏུ་འབར་བའི་
འོག་ལུས་སེམས་ལྷོད་དུ་ཕབ་ནས་སྒྲིབ་སྦྱོང་སྐོར་སྦྱོང་བྱེད་པ་ལེགས་ཕྱོགས་སུ་
སྣང་མོད། འོན་ཀྱང་རྒན་རྒོན་ཉུང་ཤས་ཀྱིས་ལག་ཏུ་མ་ཎི་བཟུང་སྟེ་སྐོར་སྦྱོང་
དུ་ཆས་རུང་སྒོ་གསུམ་གཅིག་བསྡུས་མ་ཐུབ་པའི་དབང་གིས་མ་ཎི་སྐོར་གྱིན་ཕྲེང་
བ་གཏོང་ཞོར་དུ་ངག་ལས་རང་རྒྱལ་གཞན་ཕམ་གྱི་ལྟ་བ་ཀླད་པས་བཟུང་བའི་
ལབ་གླེང་སྣ་ཚོགས་ཀྱིས་སྐོར་ལམ་རིང་པོ་འཁྱོལ་བར་གྱུར་པའི་སྣང་ཚུལ་ཡ་མ་
ཟུང་ཡོད་པའང་བརྗོད་དོན་གཙོ་བོར་བསྐོར་བའི་ཞོར་དུ་མཚོན་པར་བྱས་ནས་
ནང་པ་སངས་རྒྱས་ཀྱི་ཆོས་ཀྱི་སྙིང་པོ་ཉམས་ལེན་དོན་འཁྱོལ་བྱེད་པར་ལུས་ངག་
ཡིད་གསུམ་གཅིག་ གྱུར་ཡོད་དགོས་པ་ལས་ཕྱི་ཚུལ་ཙམ་བྱེད་མི་རུང་བའང་
ཤུགས་བསྟན་དུ་གོ་བར་བྱས་ཡོད།
མདོར་ན། ཁོ་བོས་བརྩམས་པའི་སྒྲུང་རྩོམ་འདི་དག་གི་གྲུབ་ཆའམ་སྒྲིག་
གཞི་ཁུངས་ལུང་ ལྡན་ པ་ ཞིག་ཡོང་ བ་བྱས་ཁུལ་ལ་སྒྲུང་གཏམ་ སོ་ སོའི་མི་སྣ་
བཀོད་སྒྲིག་བྱེད་སྟངས་འདྲེས་འཛིང་བསྐྱར་ཟློས་མི་ཡོང་བ་དང་། སྒྲུང་གཏམ་
མི་སྣ་གཙོ་ཕལ་གྱི་ཕྱི་ལུས་ཁམས་ཀྱི་འགྱུར་བག་དང་། ནང་སེམས་ཀྱི་འཁྱེར་སོ།
གཏམ་སྤྱོད་ཀྱི་ཕྱི་ནང་དང༌། སྐད་ཆའི་གསོན་ཤུགས་སོགས་གང་ཅིའི་ཐད་ལ་
4་



སྔོན་འགྲོའི་གཏམ།
དོན་གནད་ལ་འབབ་པ་གང་ཞིག་ཚིག་སྦྱོར་ཡོད་དོ་ཅོག་ལ་བཞུན་བརྡར་ནན་པོ་
སྙན་ཉམས་ཐོན་པ་བྱས་ཁུལ་ལགས་མོད། འོན་ཀྱང་སྒྲུང་གཏམ་གྱི་སྒྲིག་གཞི་
སྒྲུབ་པའི་བསམ་བློའི་འཁོར་རྒྱ་ཆུང་བ་དང་། བརྗོད་དོན་འདྲེན་པར་འབྲི་རྩལ་
མ་འདང་བའི་ཞན་ཆ་མེད་པ་མ་སྲིད་ཕྱིར། དཔྱོད་ལྡན་རྣམ་པས་བླང་དོར་
གང་ལེགས་གནང་རོགས་ཞུ་རྒྱུ་དང་འབྲེལ་བདག་གི་བརྩམས་བྱ་པར་སྐྲུན་བྱེད་
པའི་ཐད་པེ་ཅིན་མི་རིགས་དཔེ་སྐྲུན་ཁང་གིས་སྔ་ཕྱི་བར་གསུམ་དུ་ཐུགས་ཁུར་
ཧ་ཅང་ཆེན་པོ་གནང་བྱུང་བར་སྙིང་དབུས་ནས་ཐུགས་རྗེ་ཆེ་ཞུ་བཞིན་ཡོད།
རྩོམ་པ་པོས།
2008ལོའི་ཟླ་12པའི་ཚེས་1ལ།



ཉམ་ཆུང་བུ་མོའི་ལས་དབང་།
ལེའུ་དང་པོ། སྒྲུང་གཏམ་གྱི་ཡོལ་བ་ཕྱེ་བ།
ཟང་ཟིང་འདུ་ལོང་ཆེ་བའི་ཁྲོམ་ར་ཆེན་པོ་ཡི་ཀློང་དུ། །
འཚོ་བའི་རྡོག་ཁྲེས་ལྕི་པོས་མནན་པའི་བུ་མོ་ཡི་བཞིན་བཟང་། །
ཅུང་ཟད་རིད་པའི་མདོག་ནས་དགའ་སྐྱོ་ཟུང་འབྲེལ་གྱི་ཟློས་གར། །
ཆགས་སྡང་ཅི་ཡང་འོང་བ་འདྲེན་བྱེད་དགའ་སྟོན་དུ་བཤམས་སོ། །
ཁོ་མོའི་གཟུགས་བྱད་འདྲོང་ནའང་ངོ་གདོང་ཅུང་ཟད་རིད་པ་དང་། ཤ་
མདོག་སེར་སྐྱར་གྱུར་ཏེ་འཚོ་བཅུད་ལྡན་པའི་ལྟོ་ཆས་འདང་ངེས་ཟ་རྒྱུ་མེད་པའི་
རང་མདངས་གསལ་པོར་མངོན། མགོ་སྐྱེས་ལན་བུ་གནག་ཅིང་སྣུམ་པ་དེ་སྐྱེད་
པའི་དབར་སླེབས་ཀྱང་འཁྲུ་ཁོམ་བྲལ་བའི་དབང་གིས་སྐྲ་སྣུམ་མང་པོ་བྱུགས་ཏེ་
འོད་འཚེར་བ་ལྟར་གྱུར། གཞོགས་གཡས་གཡོན་གཉིས་ཀའི་འགྱིག་འཁོར་གྱི་
ཕུ་རྦད་དེ་ཤོར་ནས་ས་ལ་སྦྱར་བསྡད་པའི་ཐེར་གེ་ཆུང་ཆུང་ཞིག་གི་ནང་སྤུས་
དག་པོ་རང་མེད་པའི་ཀུ་ཤུ་གང་བླུགས། ཁོ་མོས་ལོ་གཉིས་ལའང་མ་སོན་པའི་
ཕྲུ་གུ་ཞིག་སྒལ་པར་འཁྱེར་ནས་ “ཀུ་ཤུ་གཟིགས། ཀུ་ཤུ་གཟིགས་”ཞེས་ཕར་
འགྲོ་ཚུར་འོང་བྱེད་མཁན་ལ་སྐད་འབོད་ཡང་ཡང་བྱེད། །
ཁོ་མོས་ཐེར་གེའི་ནང་ནས་ཁྲོམ་འདོན་སའི་ས་གླ་སྤྲད་ནས་མི་ཚོགས་འགྲོ་
འོང་ཆེ་བའི་ལམ་གསུམ་མདོ་ཁ་རུ་ཀུ་ཤུ་བཙོངས་ནས་མ་སྨད་གཉིས་ཀྱི་འཚོ་བ་
ཁུངས་འཁྱོལ་ཐབས་བྱེད་ཀྱི་ཡོད། ཁྲོམ་གཟིགས་ལ་ཡོང་བའི་མི་ཚོགས་ཤཱ་འོད་



ཉམ་ཆུང་བུ་མོའི་ལས་དབང་།
བ་མ་ས--སམ
རྒྱུག་པ་ལྟར་སྣང་ཡང་ཀུ་ཤུ་ཚོང་མཁན་སྟར་པ་བསྒྲིགས་ནས་བསྡད་པའི་ཁྲོད་ཁོ་
མོའི་ས་ནས་ཀུ་ཤུ་ཉོ་མཁན་དེ་ཙམ་མང་པོ་མེད། གྱོན་ཆས་གྲ་འགྲིག་པ་དང་
ལུས་སྟོབས་རྒྱས་ཤིང༌། ངོ་གདོང་ལ་སྐྱིད་འཚོ་བའི་དམར་མདངས་རྒྱས་པའི་
བཟའ་ཚོ་དར་མ་ཞིག་གིས་གོམ་པ་དལ་བུར་སྤོ་བཞིན་ཀུ་ཤུའི་ཁྲོམ་བཀྱག་ཚང་
མར་ལྟ་བཞིན་འགྲོ། བཟའ་ཚོ་དེ་ལས་སྐྱེས་པའི་མིང་ལ་བྱང་ཆུབ་ཟེར་བ་དང་
བུད་མེད་དེར་ བཀྲ་ཤིས་ སྒྲོལ་མ་ཟེར། བྱང་ཆུབ་ ཀྱིས་ མདོག་ ཡག་ལ་ སོས་
མདངས་མངོན་པའི་ཀུ་ཤུ་བྱུར་བུར་བཀང་བའི་ཐེར་ཆུང་ཞིག་གི་མདུན་དུ་སོང་
ནས་ཀུ་ཤུ་དམར་པོ་ཆེ་ཤོས་ཤིག་ལག་ཏུ་བླངས་ནས་“ཝ་ཡེ། བུ་མོ། ཀུ་ཤུ་རྒྱ་མ་
གང་ལ་ག་ཚོད་བྱེད་ཀྱི་ཡོད་དམ་”ཞེས་ཟེར། གཞོན་ནུ་མ་དེས་ལག་གཡོན་ན་
བཟུང་བའི་དངུལ་ལོར་ཆག་པ་དེ་ཕྲག་པར་དཔྱང་པའི་ལྟོ་ཕད་ལྗང་གུའི་ནང་
བཅུག ལག་གཉིས་ཀྱིས་བྲེལ་འཚུབ་ངང་ཀུ་ཤུ་ཡག་གྲས་བདམས་ནས་རྒྱ་མའི་
ཐོག་འཇོག་གིན་“རྒན་ལགས། གཟིགས་དང་། ཀུ་ཤུ་འདི་ཚོ་སྡེབ་ཚོང་ཁང་
ནས་མ་རྩ་ཆེ་ཤོས་སྤྲད་ནས་འཐེན་པ་ཡིན། རྒྱ་མ་གང་ལ་སྒོར་བཞི་རེ་བྱེད་ཀྱི་
ཡོད། རྒྱ་མ་ཡག་པོ་ཞིག་བཀྱག་ཆོག་” ཅེས་ཟེར་ཏེ་སྐྱེས་པ་དེས་ཉོ་ཤག་བྱས་
ཐོག་རྒྱ་མའི་ནང་རྡོག་བཅུ་གྲངས་ཤིག་བླུགས་པའི་ཚེ་བཀྲ་ཤིས་སྒྲོལ་མས་“བྱང་
ཆུབ་ལགས། ཡར་ཙམ་ཕེབས་དང༌། མདུན་ལ་ད་དུང་ཀུ་ཤུ་མང་པོ་འདུག་”
ཅེས་བཤད། ཡང་གཞོན་ནུ་མ་དེས་“ཝ་ཡེ་རྒན་ལགས། ད་ལྟ་ང་རང་འགོ་
ཚོང་རྒྱག་རྒྱུ་ཡིན། ཁ་ཚོང་མ་བསྐྱོན་དང་། ངས་མོའོ་ཙེ་ལྔ་བཅག་ཆོག་”ཅེས་
སྐད་བཏང་བས་བྱང་ཆུབ་ཀྱིས་“བུ་མོ། ཏོག་ཙམ་སྒུག་ཨང༌། ང་གཉིས་ཀྱིས་
སྐོར་བ་ཞིག་བརྒྱབ།….…….” ཅེས་བཤད་དེ་བཟའ་ཟླའི་རྗེས་སུ་བསྐྱོད། ཁོང་
གཉིས་ཀྱིས་མདུན་དུ་གོམ་པ་བཅུ་གྲངས་ཤིག་སྤོས་མཚམས་གཞོན་ནུ་མ་དེས་
“མཐུ་ཡེ། ཁོ་ཨམ་ཐེར་ར། མི་ལ་བརྙས་བརྐོ་མཁན་འདྲ། མོ་བདུད་མོ་ཕ་
གིས་བྱས་སོང་། སྡུག་ཤི་རྒྱག་རྒྱུ་”ཞེས་བྱང་ཆུབ་ཀྱི་ཨམ་ཅོག་ཐེར་ཙམ་ཡོད་
པར་མིང་འདོགས་བཏགས་པ་དང་བཀྲ་ཤིས་སྒྲོལ་མས་ཀུ་ཤུ་ཉོ་རུ་མ་བཅུག་པ་



ཉམ་ཆུང་བུ་མོའི་ལས་དབང་།
དེར་ཚིག་པ་ཟ་ནས་དམོད་མོ་བཏབ།
བྱང་ཆུབ་བཟའ་ཚོ་ད་དུང་མདུན་ལ་གོམ་པ་ཉི་ཤུ་ཙམ་སྤོས་རྗེས་བཀྲ་ཤིས་
སྒྲོལ་མས་མགོ་སྐྲ་དྲེག་པས་འོད་ཅག་ཅག་བྱེད་ཅིང་སྒལ་པར་ཕྲུ་གུ་འཁྱེར་བའི་
གཞོན་ནུ་མ་ཞིག་གི་ཀུ་ཤུ་བླུགས་པའི་ཐེར་ཆུང་གི་ ཐོག་མིག་ཧྲིག་ཧྲིག་གིས་
བལྟས། གཞོན་ནུ་མ་དེས་“ཨ་ཅག་ལགས། ཀུ་ཤུ་གཟིགས་དང་། ཀུ་ཤུ་འདི་
ཚོ་མི་ ཚོ་ གཞན་དག་ནང་བཞིན་ད་ནངས་ ཕྱིད་བདར་ གཏོང་ལོང་ མ་བྱུང་།
སོས་པ་རང་ཡིན་ལ་བྲོ་བ་ཡག་པོ་ཡོད། གཟིགས་དང་། དངུལ་མི་དགོས་བྲོ་བ་
ཞིག་གཟིགས་གནང་དང་”ཞེས་བཤད། བྱང་ཆུབ་ཀྱིས་རྒྱབ་ངོས་ནས་བཀྲ་
ཤིས་སྒྲོལ་མའི་སྟོད་གོས་ཀྱི་ཟུར་ནས་འཐེན་ཙམ་བྱས་ཤིང་སྐད་ཤུགས་ཆུང་ངུས་
“འ་ལད། ཁྱེད་རང་ག་པར་གཟིགས་ཀྱི་ཡོད། ཀུ་ཤུ་ཡག་ཉེས་མིག་གིས་མཐོང་
གིན་མཐོང་གིན་དུ་འདི་བདམས་དགོས་པ་རེད་པས་”ཞེས་ཟེར། བཀྲ་ཤིས་
སྒྲོལ་མས་སྐད་ཆ་དེ་གོ་ནའང་རྣ་བས་མ་ཐོས་པ་ལྟར་མ་རྩ་སྐྱོ་མདོག་ཁ་བའི་
གཞོན་ནུ་མ་དེའི་ཀུ་ཤུར་ལྟ་བཞིན་“བུ་མོ། ང་ལ་ཀུ་ཤུ་རྒྱུ་མ་བཅུ་འཁྱོག་དང་”
ཞེས་ཤོད་ཀྱིན་རང་གིས་ཀྱང་རེ་གཉིས་སྒྲུག་ནས་རྒྱ་མའི་ཐོག་ཏུ་བཞག
གཞོན་ནུ་མ་དེས་ལག་པ་འདར་གསིག་གསིག་ངང་ཀུ་ཤུ་རྒྱ་མ་བཅུ་བཀྱག་
རྗེས་“ཨ་ཅག་ལགས། གཟིགས་རོགས་གནང༌། རྒྱ་མ་ཀེར་ཀེར་ཡོད། རྒྱུ་མ་
གང་ལ་སྒོར་གཉིས་རེ་རེད་”ཅེས་བཤད། ཁོ་མོས་ཀུ་ཤུ་དེ་དག་འགྱིག་ཤོག་རས་
ཁུག་ནང་བླུགས་སྐབས་བཀྲ་ཤིས་སྒྲོལ་མས་སྣང་མེད་དུ་མོའི་ངོ་གདོང་ལ་ཡང་
ཡང་བལྟས། སེམས་ནང་གཞོན་ནུ་མ་འདིའི་མདོག་ལ་བལྟས་ན་ཕ་མེད་པའི་ཕྲུ་
གུ་གཅིག་སྒལ་པར་འཁྱེར་དགོས་ བྱུང་བ་འདྲ། ཁྲོམ་རའི་འགྲན་རྩོད་འདི་
འདྲའི་ནང་བུ་མོ་འདི་ལྟ་བུ་ཁུངས་འཁྱོལ་བ་དཔེ་རེད་སྙམ། ཡང་ཁོ་མོས་ཁོ་
མོའི་སྒལ་པར་འཁྱེར་པའི་ཕྲུ་གུ་དེར་བལྟས། ལོ་གཉིས་ཙམ་ལ་སོན་པའི་བུ་མོ་
ཆུང་ཆུང་དེས་རྒྱུག་པ་བྱི་རིལ་ཞིག་འཇིབས་ཀྱིན་དུ་མིག་ཟུང་བཀྲ་ཤིས་སྒྲོལ་མར་
བལྟས་ཏེ་དགོད་འཛུམ་འཛུམ་བྱས། བཀྲ་ཤིས་སྒྲོལ་མའི་སེམས་ནང་ཨ་མས་ལྟོ་



ཉམ་ཆུང་བུ་མོའི་ལས་དབང་།
གོས་ཀྱི་དོན་དུ་དཀའ་ལས་ འདི་ འདྲ་ བརྒྱབ་ཀྱང་ཕྲུ་གུ་ འདིས་ ག་ནས་ ཤེས།
སྙིང་རྗེ་ཨ་སྙམ་སྟེ་ཨམ་ཕྲག་ནས་འོ་མ་བྱི་རིལ་ཁ་ཤས་བཏོན་ནས་ཕྲུ་གུའི་ལག་ཏུ་
སྤྲད་པ་དང༌། མར་སྐོགས་ཀྱི་སྤུ་ཟིང་བ་དང་གཉིས་སུ་མེད་པའི་མགོ་བོར་བྱིལ་
བྱིལ་འགའ་བྱས། ཀུ་ཤུ་འགྱིག་ཤོག་ནང་བསྡོགས་ཟིན་པ་དང་བཀྲ་ཤིས་སྒྲོལ་
མས་ཁུག་མ་ནས་སྒོར་ལྔ་བཅུ་བྱས་པ་ཞིག་བཏོན་ནས་“ཡ། བུ་མོ་ག་ཚོད་ཐོབ་
སོང་ངམ། འདི་ནས་སློག་རོགས་”ཞེས་བཤད།
གཞོན་ནུ་མ་དེས་ཨམ་ཕྲག་ནས་འགྱིག་ཤོག་འཐུམ་འགྲིལ་ཞིག་བཏོན་
ནས་སྒོར་སུམ་ཅུ་སློག་རྩིས་ཀྱིས་སྒོར་ཙག་དང་། མོའོ་ཙག་ག་ཚོད་ཡོད་པ་ཇི་
ལྟར་བརྩིས་ཀྱང་སྒོར་ཉི་ཤུ་རྩ་བདུན་ལས་མེད་པས་སློག་རྒྱུ་མ་འདང་བར་གདོང་
གཤིས་འགྱུར། “ཨ་ཅག་ལགས། ངས་དངུལ་སློག་འཕྲོ་འདང་མ་སོང། ཁྱེད་
ལ་ད་དུང་ཀུ་ཤུ་རྒྱ་མ་དོ་བཀྱག་ན་ཨེ་འགྲིག་”ཅེས་བཤད། བཀྲ་ཤིས་སྒྲོལ་མའི་
སེམས་ལ་“སྙིང་རྗེ། ཁྲོམ་ལ་དོན་པ་ཙམ་མ་གཏོགས་དངུལ་སྒོར་སུམ་ཅུ་སློག་རྒྱུ་
ཡང་མ་འདང”སྙམ་ནས་ཁོ་མོའི་སྣ་ཁུག་ལ་སྙིང་རྗེའི་ཟུག་ངུ་ལྡང་བའི་སྐྱོ་ཉམས་
ཤིག་ངོ་ གདོང་ ལ་ དབང་ མེད་ དུ་ འཆར་ བར་ གྱུར། ཁོ་ མོས་ “ཡ། བུ་ མོ།
དངུལ་ག་ཚོད་འདང་གི་མི་འདུག་གམ། ད་དངུལ་སློག་མི་དགོས། ཀུ་ཤུ་ཡང་
འགྱོགས་མི་དགོས་”ཞེས་བཤད་པས་གཞོན་ནུ་མ་དེས་“ཐུགས་རྗེ་ཆེ། ཨ་ཅག་
ལགས་”ཞེས་མགོ་བོ་སྒུར་ཙམ་ཞིག་བྱས། བཀྲ་ཤིས་སྒྲོལ་མའི་བཟའ་ཟླ་བྱང་
ཆུབ་ཀྱིས་ཡར་ཙམ་སླེབས་མ་ཐག་“འ་རྫི། ཁྱེད་རང་དངོས་གནས་བྱང་ཆུབ་
སེམས་དཔའ་རང་རེད་འདུག་གཱ། དེ་རིང་ཁྲོམ་ལ་ཡོང་ནས་ཚོང་པར་སྦྱིན་པ་
གཏོང་བར་ཕེབས་པ་འདྲ། ཀུ་ཤུའི་རིན་འབབ་ཆ་ཚང་སློག་མ་ཐུབ་བར་སྙིང་
རྗེ་བྱས་ནས་སྟེར་རྐྱང་བྱས། ང་ཚོས་མི་དེ་ཚོར་སྙིང་རྗེ་བྱས་ན་ང་ཚོར་སུས་སྙིང་
རྗེ་བྱེད་ཀྱི་རེད་དམ། ད་ལྟ་ཁྲོམ་རའི་དཔལ་འབྱོར་རེད་པཱ། ཕན་ཚུན་སྙིང་རྗེ་
བྱེད་རྒྱུ་དེ་སྔ་མའི་སྐད་ཆ་རེད་པཱ” ཞེས་སྐད་ཆ་རྫོགས་རྒྱུ་མེད་པ་ཞིག་བཤད། །
བཀྲ་ཤིས་སྒྲོལ་མས་“འ་རྫི། ཁྱེད་རང་གི་སྐད་ཆ་དེ་ཚོ་ཕོ་ཁྱོ་ཀའི་སྐད་ཆ་
4



ཉམ་ཆུང་བུ་མོའི་ལས་དབང་།
རེད་པས། མིས་གོ་ན་ངོ་ཚ་བ་འདུག དངུལ་སྒོར་ཙག་སྟེར་བ་ཙམ་ལ་བྱང་
ཆུབ་སེམས་དཔའ་ཟེར་ན་ལུང་པ་བྱང་ཆུབ་སེམས་པས་ཁེངས་ནས་ཡག་པོ་ག་
འདྲ་མེད་དམ། བྱང་ཆུབ་སེམས་དཔའ་ཟེར་བ་དེ་རང་གི་གློ་སྙིང་བཏོན་ནས་
གཞན་ལ་སྟེར་ཕོད་མཁན་ཞིག་རེད་དཱ། ང་ཚོས་དེ་འདྲ་ག་ནས་ཐུབ་ཀྱི་རས།
ཡིན་ནའི་རང་གི་སེམས་པས་སྐུལ་ནས་ཕན་ཐོགས་ཕྲན་བུ་བྱས་ན་འགྲིག་གི་རེད་
ལ་བྱེད་དགོས་པ་ཞིག་རེད། ད་ལྟའི་གཞོན་ནུ་མ་དེ་སྙིང་རྗེ་དགོས་ པ་ཞིག་
འདུག་གཱ། འདི་དངོས་གནས་མོས་དངུལ་ཡོད་བཞིན་དུ་གཡོ་སྒྱུ་བྱས་ནས་མ་
སློག་པ་མ་རེད། མེད་ཐག་ཆོད་ཡིན་པ་མདོག་ཁ་ནས་གཟིགས་ཀྱི་མི་འདུག་
གོམ། འཚོ་བ་ཉིན་རེ་ཉིན་འཚོལ་ཡིན་པ་ཤོད་མ་དགོས་པ་རེད་”ཅེས་བཤད། །
ཡང་བྱང་ཆུབ་ཀྱིས་“ཁྱེད་རང་བྱབ་ཆུང་གི་བསམ་བློ་བཏང་བ་རང་རེད།
ད་ལྟ་མ་གཞི་སྤྱི་ཚོགས་ཁྱོན་ཡོངས་ནས་བཤད་ན་སྐྱ་ནམ་རྒྱས་པོ་ཡོད་རུང་ཉིན་
རེ་ཉིན་འཚོལ་གྱི་འཚོ་བ་སྐྱེལ་མཁན་ཡང་མེད་པ་མ་རེད། དབུལ་པོ་སྐྱོང་རྒྱུའི་
རྡོག་ཁྲེས་དེ་ང་ཚོ་མི་སྒེར་གྱིས་ག་པར་ཐེག་གི་རས། དེ་རྒྱལ་ཁབ་ཀྱི་འགན་འཁྲི་
རེད་པཱ་”ཞེས་ཡང་བསྐྱར་སྐད་ཆ་མང་པོ་ཞིག་བཤད། བཀྲ་ཤིས་སྒྲོལ་མས་ཀྱང་
“ཁྱེད་རང་དེ་འདྲའི་བློ་སྦུག་དོག་པ་ལ། བུ་མོ་དེ་ཚོའི་གྲས་ཀྱིས་ལས་ཀ་འདི་
འདྲ་བཙལ་བ་ཙམ་གྱིས་བསྟོད་ར་གཏོང་དགོས་པ་མ་རེད་པས། ད་སློག་འཕྲོ་
དངུལ་སྒོར་གསུམ་གྱི་དོན་ལ་སྐད་ཆ་མང་པོ་གཏོང་རིན་གང་ཡོད་”ཅེས་བཤད་
པས་བྱང་ཆུབ་ཀྱིས་“བཀྲ་ཤིས་སྒྲོལ་མ་ལགས། འོ་ན་ཁྱེད་རང་སེམས་བཟང་པོ་
བྱེད་འདོད་ན་ད་གིན་སྒོར་ལྔ་བཅུ་དེ་རྦད་དེ་སྟེར་ན་འགྲིག་གི་རེད་པཱ”ཞེས་ཨུ་
ཚུགས་ཀྱིས་བཤད་པས་བཀྲ་ཤིས་སྒྲོལ་མ་ཁོང་ཁྲོ་ལངས་ནས་“འ་རྫི་ལཱ། བྱང་
ཆུབ་ལགས་ཁྱེད་རང་དེ་རིང་རྣམ་ཀུན་དང་མི་འདྲ་བ་ཞིག་འདུག ང་དངོས་
གནས་བུ་མོ་དེར་སྙིང་རྗེ་བྱུང་། ཁྲོམ་རའི་དཔལ་འབྱོར་གྱི་འགྲན་རྩོད་ནང་
སྙིང་རྗེ་ཟེར་བ་བྱེད་དགོས་མ་རེད་ཅེས་སུས་བཤད་པ་རེད། མ་གཞི་ནས་ང་ཚོ་
བོད་ཁ་བ་ཅན་གྱི་མི་རེད་དཱ”ཞེས་བཤད་ཅིང་། མདུན་ལ་གོམ་པ་སྤོ་འཕྲོ་ཡང་



ཉམ་ཆུང་བུ་མོའི་ལས་དབང་།
བཞག་སྟེ་མིག་གཉིས་བྱང་ཆུབ་ལ་ལྡིར།
བྱང་ཆུབ་ཀྱིས་“ད་གཡུགས་བཞག་གནང་། ངས་བཤད་མི་ཡོང་”ཞེས་
བཤད་པ་དང་བཀྲ་ཤིས་སྒྲོལ་མས་“གསུངས་རིན་གང་རང་ཡོང་། འོ་ན་ཁྱེད་
རང་ན་ནིང་ཨ་ཅག་སྐལ་བཟང་སྒྲོལ་མའི་ཆང་སར་ཕེབས་ནས་དགོང་མོ་ཆུ་ཚོད་
གཉིས་པ་མ་ཟིན་བར་མཱ་ཅང་བསྐྱོན་གིན་བཞུགས་ནས་སྒོར་ཉིས་སྟོང་ག་ཡིན་
འདི་ཡིན་མེད་པར་བསྐྱལ། ད་དུང་ལམ་བར་དུ་འཁྱམས་ཀྱིས་བརྡུང་ནས་ཕྱག་
གི་མཛུབ་དཀྲིས་ཀྱང་འཕྲོག ད་དོན་མེད་དུ་ཁྱིམ་ཚང་ལ་ཕམ་ཁ་འཁེལ་བ་དང་
སོ་སོའི་སྲོག་ལའང་ཉེན་ཁ་བྱུང་བ་དེ་ལ་འགྲེལ་བཤད་ཅིག་བསྐྱོན་དང་”ཞེས་
བཤད་པས་བྱང་ཆུབ་ཀྱིས་“འོ། རང་གིས་ནོར་གནང་སོང་། མ་གཞི་དེ་དུས་
སྲོག་འགོ་ཐོན་པས་ཡག་པོ་བྱུང་། ཡིན་ནའི་མཱ་ཅང་ལ་རྒྱུན་བཙུགས་ནས་ཤོར་
བ་དང༌། དངུལ་སྟེར་བ་དེ་དོན་དག་གཅིག་པ་མ་རེད། གཏམ་དཔེའི་ནང་
“ ཕོ་རྒྱན་ཤོར་ངུས་པས་ལ་མི་དག་” ཅེས་ཟེར་གྱི་མི་འདུག་གས། རྒྱུན་བཙུགས་
ཚར་ན་སྒོར་ཉིས་སྟོང་བཞག་ནས་ཁྲི་ཕྲག་ཤོར་མཁན་ཡང་ཡོད། དེ་ཁྱེད་རང་
གིས་མཁྱེན་གྱི་རེད་པཱ། དང་ཐོག་ཐོབ་རོགས་བྱས་ན་སྙམ་བཞིན་དུ་ལམ་ལྷོངས་
མ་བྱུང་བར་ཤོར་བ་རེད་པཱ་” ཞེས་བཤད་མཚམས་ཁོང་གཉིས་སྤྱི་སྤྱོད་རླངས་
འཁོར་བབས་ཚུགས་སུ་སླེབས་པ་དང་རླངས་འཁོར་དེ་གར་སླེབས་པ་སྟབས་
འཁེལ་བས་འཕྲལ་དུ་རླངས་འཁོར་ནང་འཛུལ་ཞིང་། དེ་ནས་བབས་ཚུགས་སུ་
སླེབས་ནས་ཁྱིམ་དུ་མ་འབྱོར་བར་ཕན་ཚུན་གླེང་མོལ་མ་བྱས། །
ཁྲོམ་གཞུང་གི་གཞོན་ནུ་མ་དེས་སྔར་བཞིན་ “ ཀུ་ཤུ་གཟིགས།” “ཀུ་ཤུ་
གཟིགས་”ཞེས་འབོད་སྐད་བརྒྱབ་པ་དང་། ཀུ་ཤུ་རྒྱ་མ་ཁ་ ཤས་རེ་ཉོ་མཁན་
བྱུང་རྗེས་སེམས་ནང་དེ་རིང་དངོས་གནས་ཨ་ཅག་སེམས་བཟང་བ་དེས་ཚོང་སྒོ་
ཕྱེ་བས་ཚོང་ལ་འདྲ་ས་མི་འདུག་ཅེས་གཅིག་ལབ་བརྒྱབ། ཉིན་དགུང་ཡོལ་ནས་
ཕྱི་དྲོའི་ཆུ་ཚོད་བཞི་པ་མ་ཟིན་ཙམ་ལ་ཀུ་ཤུཀླཕལ་ཆེ་བ་བཙོངས་ཟིན། ཁོ་མོས་
ཕྲུ་གུ་སྐལ་ པ་ནས་ ཕབ་པ་དང་འཁྲིས་སུ་འགྲིལ་གཟན་བཏིང་ནས་དེའི་ ཐོག་



ཉམ་ཆུང་བུ་མོའི་ལས་དབང་།
བཞག རང་ཉིད་འཁྲིས་སུ་བསྡད་རྗེས་པང་ཁར་དངུལ་རྣམས་སྤུངས་ནས་
རྩིས་ཤིག་བརྒྱབ་པས་ཀུ་ཤུའི་མ་རྩ་ཕུད་པས་ཁེ་བཟང་སྒོར་སུམ་ཅུ་སོ་བརྒྱུད་
ཙམ་ཡོད་པ་ཤེས། དེ་ནས་རས་ཁུག་ནས་ཞོགས་པ་ཉོས་པའི་ཀྲིང་མོག་བཏོན་
ནས་བུ་མོ་ཆུང་ཆུང་ལ་སྟེར་བ་དང༌། ཡང་ཀུ་ཤུ་ཚོང་འཕྲོ་ནས་བདམས་སྙིགས་
སུ་ལུས་པ་ཞིག་སྟོད་ཐུང་གིས་ཕྱིས་ཙམ་བྱས་ཏེ་ཕྲུ་གུའི་ལག་ཏུ་སྤྲད། སྐབས་
དེར་འཁྲིས་སུ་ཡོད་པའི་ཀུ་ཤུ་ཚོང་མཁན་ཚོ་ཡང་ལོག་གྲབས་བྱེད་བཞིན་ཡོད་
པས་ཁོ་མོས་དངུལ་དེ་རྣམས་འགྱིག་ཁུག་ནང་དམ་པོར་བསྒྲིལ་ནས་ཨམ་ཕྲག་
སྦུག་ཏུ་བླུགས་ཤིང་། བསམ་བློ་ཞིག་བཏང༌། ཟླ་བ་འདིའི་ཁང་གླ་སྒོར་ཉིས་
བརྒྱ་ལྔ་བཅུ་སྤྲོད་རན་ཡོད་པས་སྡོད་གནས་སུ་བཞག་པའི་དངུལ་ལྷག་སྒོར་བརྒྱ་
དང་བཅུ་དེ་ཁ་སྣོན་བརྒྱབ་ནའང་ད་དུང་འདང་གི་མེད་པས་ག་འདྲ་བྱེད་དགོས་
སམ་སྙམ་སྟེ་དངངས་འཚབ་ལངས། ཡང་ཁོ་མོས་བསམ་བློ་ཇི་ཙམ་བཏང་ཡང་
ལག་ཏུ་ཡོད་པའི་དངུལ་ཚང་མ་ཁང་གླར་སྤྲད་ན་ལྟོ་ཆས་ཀྱི་གྲོན་དངུལ་དང་།
ཀུ་ཤུའི་མ་རྩ་ཡང་མང་པོ་མེད་པར་འགྱུར་ རྒྱུ་རེད་སྙམཀླུ! གང་ལྟར་མིག་
བཙུམ་ནས་ཁང་བདག་ལ་ཉིན་ཤས་ཁང་གླ་འགྱངས་གནང་རོགས་གནང་ཞེས་
ཞུ་རྒྱུའི་སེམས་ཐག་བཅད།
ལེའུ་གཉིས་པ། མ་ཡུམ་སློབ་གྲྭའི་པང་ནས་བྲལ་བ།
ཚེ་འདིར་ཐེངས་རེ་དབང་བའི་བྱིས་པའི་བློ་རིག་འདི་གསལ་དུས། །
ཡོན་ཏན་ནོར་གྱི་འབྱུང་གནས་སློབ་གྲྭའི་ཞིང་ས་རུ་སླེབས་ཤིང་། །
སྙིང་རུས་ས་བོན་ལ་བརྟེན་ཤེས་རིག་མྱུ་གུ་ཞིག་འབུས་ཀྱང་། ། །
ཕ་མའི་འདོད་འདུན་འགྱུར་ཏེ་སློབ་ཕྲུག་བུ་རྫི་ལ་མངགས་སོ། །
ཕ་མེད་པའི་ཕྲུ་གུ་སྐལ་པར་འཁྱེར་ནས་ཀུ་ཤུ་ཚོང་མཁན་གཞོན་ནུ་མ་དེའི་
མིང་ལ་བདེ་སྐྱིད་དཔལ་འཛོམས་ཟེར། ཁོ་མོ་ད་ལོ་རང་ལོ་ཉེར་གསུམ་ལ་སོན།



ཉམ་ཆུང་བུ་མོའི་ལས་དབང་།
ཁོ་མོར་ཕ་ཡུལ་བཀྲ་ཤིས་སྒང་གྲོང་ཚོར་ལོ་ན་ལྔ་བཅུ་ཟིན་པའི་ཕ་མ་གཉིས་དང་
ས་ཁང་ས་གཞིས་ཡོད་པས་གལ་ཏེ་རིག་གནས་སྦྱངས་ནས་རྒྱལ་ཁབ་ཀྱི་ལས་བྱེད་
ལས་བཟོ་པར་མ་གྱུར་ཡང་ས་ཞིང་ལ་བརྟེན་ནས་འཚོ་བ་བསྐྱལ་ཚེ་ལྟོ་ཚེ་མི་འགྲོ་
བའི་སེམས་ནད་ལྕི་པོ་འཁྱེར་དགོས་མེད་ལ་དཔྱ་ཁྲལ་ལྕི་པོ་བཀལ་བ་ལྟ་བུའི་ཟླ་
རེའི་ཁང་གླ་དང་། ཆུ་རིན་སོགས་སྤྲོད་ག་ནས་དགོས། །
འོན་ཀྱང་རྙོག་འཛིང་ཆེ་བའི་འཇིག་རྟེན་འཚོ་བ་ཟེར་ཡང་འདྲ། དགའ་
སྐྱོ་ འདྲེས་ པའི་ འཇིག་ རྟེན་ སྐྱེ་ བོའི་མི་ཚེ་སྐྱེལ་ལུགས་དེས་ བདེ་ སྐྱིད་ དཔལ་
འཛོམས་མགོ་བོ་རྦད་དེ་འཐོམས་པར་གྱུར་ལ་བྱིས་བློ་མ་ཡལ་བའི་བསམ་བློ་
གཏོང་སྟངས་ཀྱིས་ བྱས་ སམ་ ཡང་ན་ བསམ་བློ་བཏང་ཡང༌ རྒྱབ་ མདུན་ སྐྱོར་
རོགས་ཡག་པོ་ཞིག་མ་བྱུང་བའི་དབང་གིས་ལོ་ངོ་དྲུག་ཙམ་གྱི་རིང་ཐེག་དཀའ་
བའི་འཚོ་བའི་དཀའ་ངལ་འཁུར་དགོས་བྱུང༌། །
དེ་ཡང་བདེ་སྐྱིད་དཔལ་འཛོམས་རང་ལོ་བཅུ་གསུམ་ལ་སོན་པའི་ཉིན་
ཞིག་གི་སྟོན་དུས་ཞོགས་པ་ཆུ་ཚོད་བཅུ་གཅིག་པ་ཡོལ་ཙམ་དུ་ཁོ་མོའི་ཕ་ཕུན་
ཚོགས་ཀྱིས་ལྷ་ས་ནས་ཀོ་བའི་སྟོད་ཐུང་སྦྱར་ཀེ་གོན་པའི་སྐྱེ་བོ་ཞིག་ཁྱིམ་དུ་ཁྲིད་
ཡོང་། སྐྱེས་པ་དེ་ནི་ཤ་རྩི་དཀར་ལ་གྱོན་ཆས་གོན་བཟོ་དོད་པ་དང་། སྐད་ཆ་
ཤོད་སྐབས་ཀྱང་གུས་ཞབས་དང་ལྡན་པ་ཞིག་ཡོད་ཅིང་དེ་ནི་ཕ་ཕུན་ཚོགས་ཀྱིས་
ལྷ་སར་ཕྱུར་སྐམ་དང་མར་ཀྲོ་ཀ་ཚོང་བར་བསྐྱོད་སྐབས་ལམ་འགྲམ་ནས་ཐུག་
པའི་ལྐུགས་པ་ངོ་ཤེས་(ལྐུགས་པ་ངོ་ཤེས་ཟེར་བ་ནི་དེ་སྔ་ཆ་རྒྱུས་གཏན་ནས་མེད་རུང་
སྟེས་དབང་དུ་ངོ་ཤེས་ཏེ་དགའ་ཉེར་གྱུར་པ་ལ་བརྗོད།)དེ་རེད། །
ཕ་ཕུན་ཚོགས་ཀྱིས་ཁྱིམ་གྱི་སྒོ་འཛུལ་མ་ཐག་བཟའ་ཟླ་ཆོས་འཛོམས་ལ།
“ནང་གི་ ཨ་ མ། དེ་རིང༌ སྐུ་མགྲོན་ཞིག་ཡོད་དཱ། ཁོང་ངའི་ཚོང༌ ཤག་ རེད
མཚན་ལ་བཀྲ་ཤིས་རྡོ་རྗེ་ཞུ་བ་རེད་” ཅེས་ངོ་སྤྲོད་མདོར་བསྡུས་ཤིག་བྱས་ཏེ་ཉི་
གཡབ་འོག་གདན་དྲངས་ཏེ་གསོལ་ཇ་ཞུས། ཕུན་ཚོགས་ཀྱིས་ཡང་ཐབ་ཚང་
ནང་དུ་སོང་སྟེ་སྐད་ཤུགས་ཆུང་ངུས་“ཆོས་འཛོམས། མི་འདི་གཞུང་དྲང་པོ་



ཉམ་ཆུང་བུ་མོའི་ལས་དབང་།
ཞིག་ཡོད། ལྷ་སར་ངའི་ས་ནས་མར་དང་ཕྱུར་སྐམ་ཉོ་མཁན་གཙོ་བོའི་གྲས་
རེད། ཁོང་ཚོའི་ཁྱིམ་ཚང་ལྷ་སའི་ནང་ནས་ཕྱུག་པོ་རྩེ་གྲའི་གྲས་ཤིག་རེད་”ཅེས་
བཤད། ཆོས་འཛོམས་ཀྱིས་ “ ཕུན་ཚོགས། འོ་ན་ཁོང་འདི་གར་ག་རེ་བྱེད་
མཁན་རེད་དམ། མར་དང་ཕྱུར་བ་ཉོ་མཁན་ཨེ་ཡིན་” ཞེས་དྲིས་པས་ཕུན་
ཚོགས་ཀྱིས་“མ་རེད། མ་རེད་དཱ། ཁོང་ལ་བུ་རྫི་ཡག་པོ་ཞིག་དགོས་ཞེས་ང་ལ་
རེ་བ་བཏོན་བྱུང་། ངས་ཁས་བླངས་པ་ཡིན་”ཞེས་ཟེར། ཆོས་འཛོམས་ཀྱིས་
“འ་རྫི་དེ་འདྲའི་སྟབས་བདེ་མདོག་ལ། རང་གིས་སུ་གཏོང་རྒྱུ་བྱས་པས་”ཞེས་
དྲིས། -
ཕུན་ཚོགས་ཀྱིས་ “ ང་གཉིས་ཀྱི་བུ་མོ།....”ཞེས་བཤད་མཚམས་ཆོས་
འཛོམས་ཧང་སངས་ནས་ “འ་རྫི་བུ་མོ་ད་ལྟ་སློབ་ཕྲུག་མ་རེད་པས། མ་གཞི་
ནས་བུ་རྫིར་བཏང་ན་མོས་འགྲོ་གི་མ་རེད་” ཅེས་བཤད། ཕུན་ཚོགས་ཀྱིས་
“སློབ་ཕྲུག་ཡིན་ནའི་སྐྱོན་མེད། སློབ་གྲྭ་དགོངས་པ་ཞུས་ན་འགྲིག་གི་མ་རེད་
པས། ད་རེས་ངས་བུ་རྫིར་གཏོང་རྒྱུ་དེ་སྤྱིར་བཏང་བྱས་ནས་ཁས་བླངས་པ་དེ་
འདྲ་མིན་དཱ། ཟླ་རེར་ལྟོ་ཆས་སྟེར་ནས་གླ་ཆ་སྒོར་བརྒྱ་དང་ལྔ་བཅུ་སྤྲོད་རྒྱུ་དང་།
ད་དུང་རྗེས་སུ་ཁོང་ཚོའི་ཚ་བོ་རང་མགོ་རོབ་ཙམ་ཐོན་རྗེས་བདེ་སྐྱིད་དཔལ་
འཛོམས་ལ་ལས་ཀ་ཞིག་ཀྱང་འཚོལ་རྒྱུ་བྱས་པ་ཡིན། རང་ཉོན་དང་བུ་རྫི་ལོ་
བཞི་ལྔ་བྱས་རྗེས་ཁོ་མོ་ཡང་ལོ་ཉི་ཤུའི་གཡས་གཡོན་དུ་སླེབས་ཏེ་སྤྱི་ཚོགས་ཐོག་
གི་ལས་ཀ་ཡོད་མཁན་ཞིག་ཏུ་འགྱུར་གྱི་རེད། ངས་རྩིས་ཏག་ཏག་བརྒྱབ་ཡོད།
ང་ཚོ་ལྟག་སྒོ་མེད་པ་དང་དངུལ་འདོན་རྒྱུ་ཉུང་བའི་ཞིང་པའི་ཕྲུ་གུར་བལྟོས་
ནས་བཤད་ན་བྱ་བ་དེ་འཕྲིན་ལས་མྱུར་བ་ འདུག་” ཅེས་པ་སོགས་བུ་རྫིར་
བཏང་ན་ཡག་པོ་ཡོད་ཚུལ་མང་པོ་ཞིག་བཤད།
ཆོས་འཛོམས་ཀྱིས་“བུ་རྫི་ཟེར་བ་དེ་ཕྲུ་གུ་ལྟ་མཁན་ཡིན་པ་ངས་ཤེས།
ཡིན་ནའི་ཕྱིན་འབྱུང་ག་འདྲ་བྱེད་མིན་ཐད་བསམ་བློ་ཡག་པོ་ཞིག་མ་བཏང་ན་
འགྱོད་པ་བྱེད་དགོས་པའི་གནད་དོན་འཕྲད་ན་དེ་སྤྱིར་བཏང་གི་ལས་ཀ་མ་རེད་



ཉམ་ཆུང་བུ་མོའི་ལས་དབང་།
དཱ། ང་གཉིས་ཀྱིས་སོ་སོའི་ཕྲུ་གུར་ལག་རྩེད་རྩེད་ནས་ལྟ་ཁུངས་མེད་པ་ཞིག་
བཟོས་པར་འགྱུར་གྱི་རེད་དཱ། གང་ལྟར་བསམ་བློ་ཞིབ་ཕྲ་བཏང་ནས་བརྟན་པོ་
བྱེད་རོགས། གལ་སྲིད་རང་གིས་བཤད་པ་ལྟར་རྗེས་སུ་མགོ་ཡག་པོ་ཐོན་ན་
སློབ་གྲྭར་ བཏང་ དང་ མ་ བཏང་ དངོས་ གནས་ རང་ གི་ བཤད་ པ་ ལྟར་ རེད།
གཅིག་པ་ཡིན་ཤས་ཆེ་ལ་གཅིག་བྱས་ན་ལོ་མང་པོ་འགྲོ་སོང་བཏང་ནས་སློབ་
གྲུར་བཏང་བ་ལས་ཡག་པ་ཡོང་མདོག་ཁ་པོ་རེད་”ཅེས་བཤད་པས་ཕུན་ཚོགས་
ཀྱིས་“ཆོས་འཛོམས། རང་སེམས་ཁྲལ་མི་དགོས། ངས་སོ་སོའི་ཕྲུ་གུའི་ཆེད་དུ་
བསམ་བློ་གང་དྲག་བཏང་ནས་ལས་ཀ་བྱེད་ཀྱི་རེད་པཱ”ཞེས་བཤད།
ཡང་ཆོས་འཛོམས་ཀྱིས་བསམ་བློ་ཞིག་བཏང་རྗེས་“ད་དེ་འདྲ་ཡིན་ན་ང་
གཉིས་འདི་གར་ལྐོག་ལ་སྐད་ཆ་གཏོང་དགོས་མི་འདུག ཅོག་ལགས་མ་གིའི་
འཁྲིས་སུ་སྐད་ཆ་བྱས་ན་དགའ་གི་རེད་”ཅེས་བཀྲ་ཤིས་རྡོ་རྗེའི་གམ་དུ་ཉི་གཡབ་
འོག་ཏུ་བསྡད། ཆོས་འཛོམས་ཀྱིས་བཀྲ་ཤིས་རྡོ་རྗེར་གསོལ་ཇ་བཏེགས་པ་དང་།
“ཕུན་ཚོགས་ལགས། བདེ་སྐྱིད་དཔལ་འཛོམས་བུ་རྫིར་གཏོང་རྒྱུ་གཏན་འཁེལ་
ན་ཡང་སློབ་གྲྭས་དགོངས་པ་མ་སྤྲད་ན་གཏན་འཁེལ་གྱི་མ་རེད་པཱ”ཞེས་བཤད་
པས་ཕུན་ཚོགས་ཀྱིས་“གཙོ་རྐང་ང་གཉིས་ཕ་མ་རེད། སློབ་གྲྭར་དགོངས་པ་
ཞུས་ན་མི་འགྲིག་པ་གང་ཡོད། མ་གཞི་ནས་དགོངས་པ་མ་གནང་ཡང་གཏོང་
རྒྱུ་རང་རེད་”ཅེས་བཤད། བདེ་སྐྱིད་དཔལ་འཛོམས་བསུ་བར་ཡོང་བའི་བཀྲ་
ཤིས་རྡོ་རྗེས་“པཱ་ཕུན་ཚོགས་ལགས་ཀྱིས་གསུང་པ་དེ་ག་རེད། ང་རང་ཚོ་མི་
ཚང་སྒེར་གྱི་དོན་དག་ཡོད་ཚད་ལ་མི་གཞན་གྱིས་ཇུས་གཏོགས་བྱེད་མི་ཐུབ།
ཁྱེད་རྣམ་གཉིས་ནས་ང་ཚོའི་རེ་བ་ལྟར་བུ་མོ་བུ་རྫིར་བཏང་བ་དང༌། ང་ཚོས་བུ་
མོ་རྩིས་བླངས་རྗེས་ ཐབས་མི་རྡུགས་པ་ཞིག་བྱས་ན་དེ་གས་འཐུས་པ་མ་རེད་
པས་”ཞེས་ཨ་མ་ཆོས་འཛོམས་ཀྱིས་གོ་བ་ལེན་བདེ་བའི་ལན་སྟབས་བདེ་ཞིག་
བརྒྱབ་པས་ཆོས་འཛོམས་ཀྱིས་མགོ་བོ་ལྕོག་ལྕོག་བྱས་ནས་བློ་མོས་ པའི་རྣམ་
འགྱུར་ཞིག་བསྟན། ཡང་བཀྲ་ཤིས་རྡོ་རྗེས་སོ་སོའི་ཁྱིམ་ཚང་གི་ཞིབ་ཕྲའི་གནས་
_10



ཉམ་ཆུང་བུ་མོའི་ལས་དབང་།
ཚུལ་རགས་ཙམ་ཞིག་བཤད་ན་ཕྲུ་གུའི་ཨ་མ་དེ་བས་བློ་བདེ་ཡོང་གི་རེད་སྙམ་
ནས་“ཨ་མ་ཆོས་འཛོམས་ལགས། ང་དང་བཟའ་ཟླ་རྒན་ཡོལ་ཞུས་ཟིན། ང་
གཉིས་ལ་ཕྲུ་གུ་བུ་གཅིག་ཡོད་པ་དེར་མནའ་མ་བླངས་རྗེས་ཁོ་གཉིས་ལ་བུ་ལོ་
གསུམ་ལ་སླེབས་པ་ཞིག་ཡོད། ཁྱེད་རང་གཉིས་ཀྱི་བུ་མོ་ང་ཚོས་བུ་རྫིར་གཏོང་
རོགས་གནང་ཟེར་ཡས་གཙོ་བོ་བུ་དེ་ལྟ་རྒྱུ་ཡིན། ཚ་བོ་དེ་སློབ་གྲྭ་ཆུང་བ་ཐོན་
རྗེས་ཁྱེད་ཀྱི་བུ་མོར་ང་ཚོས་འོས་བབ་ཀྱི་ལས་ཀ་ཞིག་འཚོལ་རྒྱུ་ཡིན། དེ་མིན་
འགྲོ་ལུགས་བྱེད་ཡས་དཔེར་ན་ལོ་ག་ཚོད་བསྡད་ཀྱང་དེའི་རིང་ཉིན་རེར་གླ་ཆ་
. ”ཞེས་བཤད་མཚམས་ཕ་ཕུན་ཚོགས་ཀྱིས་ “ད་གསུངས་དགོས་མ་རེད།
ངས་ཞིབ་ཕྲ་ཆོས་འཛོམས་ལ་བཤད་ཚར་བ་ཡིན་”ཞེས་བཤད།
ཉིན་དགུང་ཆུ་ཚོད་དང་པོ་ཡོལ་ཙམ་ལ་བདེ་སྐྱིད་དཔལ་འཛོམས་དཔེ་
ཁུག་སྒལ་པར་འཁྱེར་ནས་ཁྱིམ་དུ་ཁ་ལག་ཟ་བར་ལོག་ཡོང་། ཕ་ཕུན་ཚོགས་
ཀྱིས་“བུ་མོ་འདི་རུ་ཤོག་དང་། པ་ཕས་རྔན་པ་ཉོས་ཡོད་”ཅེས་ལྟོ་སྐྱེ་སེར་པོ་ཁ་
བསྔོགས་ནས་ཏན་ཤིན་སློ་མ་གང་པོ་དེ་མར་བཏོན། ཡང་བུ་རྫི་བསུ་བར་ཡོང་
བའི་བཀྲ་ཤིས་རྡོ་རྗེས་ཀྱང་ལྟོ་ཕད་བསྔོགས་ནས་བག་ལེབ་དང་བྱི་རིལ་སོགས་
རྔན་པ་འགྱིག་ཁུག་ཁ་ཤས་བཏོན་ནས་ཅོག་ཙེའི་ཐོག་བཞག་སྟེ། “ཨ་མ་ལགས།
ངའི་འདི་ ནས་ བུ་ མོར་ སྟེར་ བ་ གནང་ དང་” ཞེས་ ཟེར། བདེ་ སྐྱིད་ དཔལ་
འཛོམས་ཀྱིས་རྔན་པ་དེ་དག་ལ་མིག་ལྟ་ཙམ་བྱས་རྗེས་དེ་སྔ་གཏན་ནས་མཐོང་
མ་མྱོང་བའི་སྐུ་མགྲོན་དེ་ག་རེ་བྱེད་མཁན་ཡིན་ནམ། དེ་སྔ་ལྷ་ས་ནས་ཅ་ལག་
རྙིང་པ་སྒྲུབ་པར་ཡོང་མཁན་སྐྱེས་པ་དེ་འདྲ་མིན་ནམ་སྙམ།
ཁོ་མོས་ཁང་པའི་སྦུག་ཏུ་སོང་བ་དང་སྦྲགས་ཁ་ཕྱིར་སློག་ནས་“པཱ་ལགས་
ཁ་སེང་ ངས་ ཁྱེད་ རང་ལ་ མངགས་ པའི་ལྕགས་སྨྱུག་ ཁ་ལེབ་ལེབ་ བྱས་ པ་ དེ་
གཟིགས་ཡོད་པས་”ཞེས་དྲིས། ཕུན་ཚོགས་ཀྱིས་ “འ་རྫི་ད་བྱས་ཡོག་མ་རེད།
པ་ཕས་སྨྱུ་གུ་དེ་ཉོ་རྒྱུ་གཏིང་བརྗེད་སོང་བ་རེད། ཡཱ། སྔོན་ལ་འདི་ནས་གཅིག་
བཟོ་དང་”ཞེས་ཏན་ཤིན་སློ་མ་བཏེགས་ཙམ་བྱས། འོན་ཀྱང་སྨྱུ་གུ་ཉོ་རྒྱུ་བརྗེད་



ཉམ་ཆུང་བུ་མོའི་ལས་དབང་།
འདུག་ཅེས་པ་གོ་མ་ཐག་བདེ་སྐྱིད་དཔལ་འཛོམས་ཀྱིས་མར་ཙམ་རྒྱུག་ཡོང་ཞིང་།
གདོང་མདོག་འགྱུར་བའི་ངང་“པཱ་ལགས། ངས་ཁྱེད་རང་ལ་སྨྱུ་གུ་གཅིག་ལས་
མ་མངགས་ཀྱང་དེ་ཡང་བརྗེད་ལ་བཏང་། མི་ཚོ་ང་ཚོའི་འཛིན་གྲྭའི་ནང་གི་ཕྲུ་
གུ་ཚང་མར་སྨྱུ་གུ་ཁ་འདོན་མི་དགོས་པ་དེ་འདྲ་འཁྱེར་རྒྱུ་འདུག སྨྱུ་གུ་དེ་འདྲ་
མེད་པ་ང་གཅིག་པུ་རེད་”ཅེས་ཟེར་བཞིན་ཁང་པའི་སྦུག་ལ་སོང་། །
ཕུན་ཚོགས་དང་བཀྲ་ཤིས་རྡོ་རྗེ་ཉི་གཡབ་འོག་ཏུ་བསྡད་ནས་སྔར་བཞིན་
དེང་སང་གི་འཚོ་བའི་སྐོར་མང་པོ་ཞིག་གླེང་། དེ་ནས་བཀྲ་ཤིས་རྡོ་རྗེས་“པཱ་
ཕུན་ཚོགས་ལགས། ད་བུ་མོ་ལྷ་སར་འགྲོ་རྒྱུ་དེ་བཤད་ན་དགའ་གི་མ་རེད་པས།
ད་ལྟ་ ཉིན་ དགུང་ ཡོལ་ ཙམ་ ཡིན་ པས་ ཕྱི་དྲོ་ ལྷ་ སར་འབྱོར་ བ་ ཞིག་ ཕྱིན་ ན་
བསམས་ཀྱིས་”ཞེས་བཤད། ཕུན་ཚོགས་ཀྱིས་“ རེད་རེད། ད་བུ་མོར་བཤད་
ན་དགའ་”ཞེས་བརྗོད་མ་ཐག་ “ཝ་ཡེ། བདེ་སྐྱིད་དཔལ་འཛོམས། འདི་རུ་
ཤོག་དང་། པ་ཕས་རང་ལ་དོན་དག་གཅིག་ཤོད་རྒྱུ་ཡོད་” ཅེས་ཟེར། བདེ་
སྐྱིད་དཔལ་འཛོམས་ཀྱི་སེམས་ལ་པ་ཕས་སྨྱུ་གུ་ཉོ་རྒྱུ་དེ་ནི་བརྗེད་ལ་བཏང་ཚར་
འདུག ད་དོན་གང་ཤོད་རྒྱུ་ཡོད་ནཱ། ཡང་བ་ཕྱུགས་ལ་རྩྭ་ཏོག་ཙམ་འཐོག་
ཤོག་ཟེར་གྲབས་ཡོད་འགྲོ་བསམས། ལམ་སེང་སྦྱངས་ཚན་འབྲི་འཕྲོ་བཞག་སྟེ་
ཉི་གཡབ་འོག་ ཏུ་པ་ཕའི་གམ་དུ་བཅར། ཕུན་ཚོགས་ཀྱིས་བུ་མོའི་མགོ་བོར་
བྱིལ་ཙམ་བྱས་ནས་“བུ་མོ། མི་ཚོས་ཟེར་ཡས་ལ་ད་ཆ་ང་ཚོ་གྲོང་གསེབ་པ་ལྟག་
སྒོ་མེད་པ་དང་དངུལ་མེད་པའི་ཁྱིམ་ཚང་གི་ཕྲུ་གུ་སློབ་གྲྭར་ཕྱིན་ནའི་སྟོང་པ་
རེད་ཟེར་གྱིས། བྱས་ཙང་ད་རེས་པ་ཕས་རང་ལ་ལྷ་ས་ནས་ལས་ཀ་འཚམས་པོ་
ཞིག་བཙལ་ཡོད་”ཅེས་བཤད་མཚམས་བདེ་སྐྱིད་དཔལ་འཛོམས་ཀྱིས། “པཱ་
ལགས། ངས་ད་ལྟ་ལས་ཀ་ག་རེ་འཇོན་གྱི་རེད་དམ། གྲོང་པའི་ཨ་ཅག་གསལ་
སྒྲོན་གྱིས་ཟེར་ཡས་བྱས་ན་ལྷ་སར་རྒྱ་མིའི་ཨར་པོ་རྒྱུག་པར་ཕྱིན་ན་ཨར་འདམ་
གྱི་ས་ཕག་གཉིས་རེ་སྒལ་པར་འཁྱེར་ནས་ཐོག་སོ་གཉིས་ཀྱི་སྐས་འཛེགས་ཐོག་
འགྲོ་དགོས་ཀྱི་འདུག སྔ་དྲོ་ཁུངས་འཁྱོལ་ཡང་ཕྱི་དྲོ་འཛེགས་མི་ཐུབ་པ་ཆགས་
12



ཉམ་ཆུང་བུ་མོའི་ལས་དབང་།
ཀྱི་འདུག་ཅེས་ཟེར་གྱིས་”ཞེས་ཟེར། ཕ་ཕུན་ཚོགས་ཀྱིས་“བུ་མོ། ངས་རང་
ཨར་པོ་རྒྱུག་པར་ག་ནས་གཏོང་ཕོད་དམ། ལས་ ཀ་ཁག་པོ་འདི་འདྲ་བྱེད་
དགོས་མ་རེད་དཱ”ཞེས་བཤད་དེ་བཀྲ་ཤིས་རྡོ་རྗེར་ལྟ་ཙམ་བྱས་པས་ཁོས་ཀྱང་བུ་
མོའི་བསམ་གཞིགས་ཆེ་བའི་སྐད་ཆར་བལྟས་ནས་དེ་ལས་འཚམས་པའི་ལན་
ཞིག་མ་བརྒྱབ་ན་མི་འགྲིག་སྙམ། “དངོས་གནས། པཱ་ལགས་ཁྱེད་རང་གི་བུ་
མོས་མི་རྒན་པའི་སྐད་ཆ་རང་བཤད་ཡོང་གིས། དངོས་གནས་སྤྱང་པོ་འདུག
ད་དུང་ལྷ་སར་སླེབས་ན་ད་ལྟའི་འདི་འདྲ་ཡིན་མདོག་མེད། གང་ཅིའི་ཐད་
སྤྱང་གྲུང་འཛོམས་སུ་འགྲོ་གི་རེད། དཔེར་ན་གཟིགས་དང་། གཙང་སྦྲ་བྱེད་
སྟངས་དང༌། མི་ལ་སྐད་ཆ་ཤོད་སྟངས། གྱོན་ཆས་གོན་སྟངས་སོགས་ཚང་
མའི་ ཐད་ གྲོང་ གསེབ་ ཀྱི་ གླེན་ རྟགས་ ཅད་ དེ་ སངས་ ཀྱི་ རེད་” ཅེས་ བཤད།
སྐབས་དེར་བདེ་སྐྱིད་དཔལ་འཛོམས་ཀྱི་སེམས་ལ་ཡང་སྙིང་པོ་ཕས་ང་ལ་ལྷ་ས་
ནས་བཙལ་བའི་ལས་ཀ་དེ་གང་ཡིན་ནམ། ལས་ཀ་ཡག་པོ་ཞིག་ཡིན་པ་འདྲ་
སྙམ་ནས་གང་ཡིན་འདྲི་འདོད་ཀྱི་སྐད་ཆ་ལྕེ་རྩེར་སླེབས་པ་ལྟ་བུར་གྱུར་ཡང་
བཀྲ་ཤིས་རྡོ་རྗེ་ཟེར་བའི་སྐྱེས་པ་མཐོང་མྱོང་མེད་པ་དེར་ཁ་སྐྱེངས་ནས་བརྗོད་
མ་ནུས། །
བུ་མོ་བདེ་སྐྱིད་དཔལ་འཛོམས་ཀྱིས་ལས་ཀ་གང་ཡིན་ཤེས་འདོད་ཀྱི་རྣམ་
འགྱུར་དེ་པ་ཕས་རྟོགས་ནས་ “བུ་མོ། ད་ངས་རང་ལ་བཤད་ཆོག རང་པཱ་
ལགས་འདིའི་གཟིམ་ཁང་དུ་བུ་རྫིར་གཏོང་རྒྱུ་བྱས་པ་ཡིན། ལོ་ཁ་ཤས་ནས་ཨ་
ཁུ་དགྲ་འདུལ་གྱི་བུ་མོ་ནང་བཞིན་ལས་ཀ་ཞིག་འཚོལ་གནང་གི་རེད་”ཅེས་གྲོང་
ཚོའི་ནང་གི་དགྲ་འདུལ་གྱི་བུ་མོ་ལྷ་སར་བུ་རྫིར་བཏང་རྗེས་ད་ལྟ་ཡིག་ཟམ་ཅུས་
ཤིག་གི་ལས་ཀ་ཙག་ཙིག་བྱེད་མཁན་དུ་གྱུར་པའི་སྐོར་བཤད་པས་བདེ་སྐྱིད་
དཔལ་འཛོམས་ཀྱིས་“པཱ་ལགས། ཨ་ཁུ་དགྲ་འདུལ་གྱི་བུ་མོར་ལས་ཀ་ཡག་པོ་
རག་ཡས་དེ་ཁོང་ཚོའི་སྤུན་མཆེད་ལྷ་སའི་ལས་ཁུངས་ཤིག་གི་འགོ་ཁྲིད་བྱས་པས་
ཡིན་གྱི་རེད། ང་ཚོར་...”ཞེས་བཤད་མཚམས་ཕ་ཕུན་ཚོགས་ཀྱིས་“པཱ་བཀྲ་



ཉམ་ཆུང་བུ་མོའི་ལས་དབང་།
ཤིས་རྡོ་རྗེ་ལགས་ཁོང་ཚོར་ཡང་ཐབས་ཤེས་ཡོད། དེ་འདྲ་མིན་ན་རྗེས་སུ་ལས་
ཀ་འཚོལ་རྒྱུ་ཞལ་ག་ནས་བཞེས་ཀྱི་རས་”ཞེས་བཤད་པས་བཀྲ་ཤིས་རྡོ་རྗེས་ཀྱང་
“ད་ག་རང་རེད། བུ་མོ་དེའི་ཐད་རང་བསམ་བློ་གཏོང་དགོས་མ་རེད་”ཅེས་
བཤད། ཡང་ཕ་ཕུན་ཚོགས་ཀྱིས། “ད་གང་ལྟར་ངས་ད་གིན་བཤད་བྱུང་དཱ་།
ད་ལྟ་ཡིག་རྨོངས་སེལ་བ་ཙམ་མིན་པར་ལོ་རིམ་དྲུག་པ་བར་གྱི་སློབ་ཚན་སྦྱངས་
ཚར་བ་རེད། འདི་ཡན་གྱི་ཡི་གེ་བསླབས་ཀྱང་ང་ཚོར་དགོས་པ་མེད། གལ་
སྲིད་བུ་མོ་རང་སློབ་གྲྭར་ཕྱིན་ནས་རྒྱ་ནག་ལ་ཡིག་ཚད་ལོན་ཡང་རྗེས་སུ་མཐོ་
རིམ་སློབ་འབྲིང་དུ་འགྲོ་སྐབས་དངུལ་མང་པོ་གཏོང་དགོས་ཀྱི་རེད། དེ་འདྲ་ང་
ཚོའི་ཁྱིམ་ཚང་ལྟ་བུར་དམིགས་བསལ་ཡོང་འབབ་གང་ཡང་མེད་པས་གཏོང་
ཐུབ་ཀྱི་མ་རེད། ཡང་མི་ཚོས་བཤད་པ་ལྟར་བུ་ལོན་བླངས་ནས་ སློབ་ གྲྭར་
གཏོང་ཐུབ་པ་བྱས་ནའང་རྗེས་སུ་སློབ་གྲྭ་ཐོན་རྗེས་ལས་བགོས་མེད་པས་ང་ཚོས་
ལྟག་སྒོ་བརྒྱུད་མི་ཐུབ། དེ་དུས་རང་འཇགས་ངལ་རྩོལ་བྱེད་མི་ཐུབ་པའི་སློབ་
གྲྭ་བ་ཁྱིམ་དུ་སྡོད་མཁན་ཞིག་ཆགས་རྒྱུ་རེད་” ཅེས་པ་ལ་སོགས་ད་ཆ་སློབ་གྲྭ་
འགྲིམས་ཀྱང་ཡང་ན་དངུལ་ དང༌། ཡང་ན་ དབང་ཆ། དེ་ མིན་ན་ གཉེན་
འབྲེལ་ཡིན་ལ་འགོ་ཁྲིད་པ་ཡང་ཡིན་པའི་སྤྱི་ཚོགས་ཀྱི་འབྲེལ་བ་ཞིག་མེད་ན་
ཡོང་ཐབས་མེད་པའི་གནས་ལུགས་ལུང་པ་གང་དྲངས་པས་བདེ་སྐྱིད་དཔལ་
འཛོམས་ཀྱི་སེམས་ལ་པ་ཕའི་སྐད་ཆ་དེ་ཚོ་ཡང་བདེན་པ་མ་རེད་ཅེས་བཤད་མི་
ཐུབ་པ་ཞིག་རེད་སྙམ། ཡང་མོའི་སེམས་ལ་རྨོ་བོ་སྐལ་བཟང་ཚང་གི་བུ་མོ་ཚེ་
སྐྱིད་ལྷ་སར་བུ་རྫིར་ཕྱིན་ནས་ན་ནིང་ལོ་གསར་སྐབས་ནང་ལ་ཐེངས་གཅིག་ལོག་
ཡོང་དུས་ལུས་ལ་ཐེར་མ་ཨེ་ཀྲ་ལིའི་ཕྱུ་པ་དང་། ལུ་གུ་ཚ་ལུར་གོས་ཆེན་གྱི་རྒྱབ་
ཤ་དང་མཐའ་རྒྱན་གོས་ཆེན་རྒྱ་སེར་བཏང་བའི་སྟོད་ཐུང་། མགོ་བོར་ཡང་ཞྭ་
དང་། རྐང་པར་རྟིང་པ་མཐོ་བའི་ཀོ་ལྷམ་གོན། ད་དུང་དཔུང་པར་ལས་བྱེད་
པའི་ལྟོ་ཕད་ནག་པོ་འོད་མདངས་འཚེར་བའི་ ཐག་པ་ཐུང་ཐུང་བྱས་པ་ཞིག་
འཁྱེར་བ་སོགས་ཀྱི་གཟུགས་བརྙན་དེ་གློག་བརྙན་བསྟན་པ་ལྟར་མིག་ལམ་དུ་ཝ་
14



ཉམ་ཆུང་བུ་མོའི་ལས་དབང་།
ལེར་འཆར་ཞིང་། རང་ཉིད་ཀྱང་དེ་འདྲ་ཞིག་ཆགས་རྒྱུ་མིན་ནམ་སྙམ། །
བདེ་སྐྱིད་དཔལ་འཛོམས་ཀྱིས་སེམས་ལ་བུ་རྫི་བྱེད་པར་སོང་ན་ཡག་པོ་
ཡོང་བཟོ་འདུག་སྙམ་ལ་ཡང་དུས་ཡུན་ལོ་ལྔ་ལྷག་ཙམ་གཤིབ་པའི་སློབ་གྲོགས་
དང་རྒན་ལགས་ཚོ་དང་ཁ་འབྲལ་མི་འདོད་པའི་འཆར་སྣང་བྱུང་སྟེ་ཁ་ནས་བུ་
རྫིར་འགྲོ་དང་མི་འགྲོའི་སྐད་ཆ་མ་བཤད་པར་བསྡད་པའི་ཚེ་ཕ་ཕུན་ཚོགས་ཀྱིས་
“འོ་ད་དེ་རང་ཡིན་དཱ། པ་ཕས་སློབ་གྲྭར་བུ་མོ་རང་དགོངས་པ་ཞུ་བར་འགྲོ་
ཙམ་བྱས་ཆོག་” ཅེས་བུ་མོར་གདམ་ག་བྱ་རྒྱུ་མེད་པའི་ཚིག་ཐག་བཅད། ཡང་
བཀྲ་ཤིས་རྡོ་རྗེར་ཁ་གཏད་ནས་“བཀྲ་ཤིས་རྡོ་རྗེ་ལགས། དོ་ནུབ་ཕེབས་ཐབས་
བྲལ་བ་རེད། ངས་སྔོན་ལ་སློབ་གྲྭར་དགོངས་ཞུ་བྱེད་པར་འགྲོ་གི་ཡིན། སང་
ཉིན་སྔ་ཙམ་ཕེབས་རྒྱུ་རེད་”ཅེས་བཤད་མཚམས་མ་ཆོས་འཛོམས་ཀྱིས་གསོལ་
ཇ་ཞུས། སེམས་ནང་ད་ནི་སྙིང་ནས་གཅེས་པའི་བུ་མོ་གཅིག་ལས་མེད་པ་དེ་ལྟོ་
གོས་ཀྱི་དོན་དུ་རང་མགོ་ཐོན་ཡང་མ་ཐོན་ཡང་འགྲོ་རྒྱུ་གཏན་འཁེལ་སོང་། ད་
ནས་བཟུང་མི་དེ་ལ་བློས་འགེལ་རྒྱུ་ལས་གཞན་ཐབས་མེད་སྙམ་ནས་ཡིད་བློང་
བློང་པོར་གྱུར། ཡིན་ནའི་ད་ཆ་ཧོབ་སྟེ་བལྟས་ན་གཉེན་ཚན་གསར་པ་ཞིག་
ཆགས་པ་རེད་སྙམ། ཆོས་འཛོམས་ཀྱིས་“རྒན་ལགས། རྗེས་སུ་བུ་མོ་འདི་ལ་
དྲིན་ཆུང་མེད་པ་ཞིག་གནང་རོགས། དྲང་པོ་ཞུས་ན་ངའི་སེམས་ལ་ཕྲུ་གུ་
གཅིག་ལས་མེད་པས་སློབ་གྲྭ་འགྲིམ་ནས་མགོ་མ་ཐོན་ཡང་ཕ་མའི་འཁྲིས་ལ་ཉར་
དགོས་བསམས་མྱོང་། ད་ཡིན་ནའི་བསམ་བློ་རྒྱ་ཆེ་ཙམ་བཏང་ན། ཕ་མ་དང་
ཕྲུ་གུ་གཏན་དུ་གཤིབ་རྒྱུ་འཇིག་རྟེན་ལ་མེད། སྔ་ཕྱི་མ་གཏོགས་སོ་སོར་གྱེས་རྒྱུ་
འཇིག་རྟེན་ཀུན་དར་ ལྡོག་ཡས་མེད་པ་ཞིག་རེད། དེ་འདྲ་ཡིན་རུང་བུ་མོ་
འདིར་ཁྱེད་རྣམ་པས་འཇོན་ཐང་གི་ཕྱག་ལས་སྐུལ་རོགས་གནང་ལ་ཤ་ཚ་ཡང་
གནང་རོགས་”ཞེས་བཤད། །
བཀྲ་ཤིས་རྡོ་རྗེས་༦ ཨ་མ་ཆོས་འཛོམས་ལགས། སེམས་ཁྲལ་གཏན་ནས་
གནང་མི་དགོས། བུ་མོ་ང་ཚོས་རྩིས་བླངས་རྗེས་འགན་འཁྱེར་དང་འཁྱེར། མ་
15



ཉམ་ཆུང་བུ་མོའི་ལས་དབང་།
གཞི་ནས་ང་ཚོ་བོད་རིགས་རེད་པཱ། ལས་རྒྱུ་འབྲས་ལ་མ་བརྩིས་ན་དཀོན་
མཆོག་ཀྱང་ཐུགས་ཞེ་ཁྲེལ་གྱི་མ་རེད་པས། གང་ལྟར་སང་ཉིན་ནས་བཟུང་ཨ་
མ་ལགས་ཁྱེད་རང་གི་བུ་མོ་འདི་དངོས་གནས་ཁྱེད་རང་གི་ཤ་ལས་མཆེད་པའི་
བུ་མོ་ཡིན་ལ་ང་ཚོའི་བུ་མོ་ཡང་ཆགས་པ་རེད། ལྟོ་གྱོང་གོས་གྱོང་ཟེར་བ་དེ་འདྲ་
གཏན་ནས་བཏང་མི་ཡོང་། རྗེས་སུ་ལས་ཀ་ཡང་འཚོལ་ཡས་སྐོར་ལའང་བསྐྱར་
ཞུས་བྱས་ནས་སྐད་ཆ་མང་རོགས་རེད། བློས་འགེལ་རྐྱང་གནང་། དཀོན་
མཆོག་དཔང་བཙུགས་ཡིན་”ཞེས་མནའ་ཡང་བསྐྱལ་བས་མ་ཆོས་འཛོམས་དེ་
བས་བློ་བདེ་རུ་སོང་། “ཐུགས་རྗེ་ཆེ་ཐུགས་རྗེ་ཆེ་”ཞེས་ལག་གཉིས་བྲང་ཁར་
སྦྱར་ཙམ་སྦྱར་ཙམ་བྱས་ནས་བུ་མོ་གཅིག་ལས་མེད་པ་དེའང་གསོ་མི་ཐུབ་མཁན་
གྱི་བཟོ་ལྟ་འདྲ་པོ་བསྟན། །
དེ་ནས་ཕ་ཕུན་ཚོགས་ཀྱིས་ཉིན་དེའི་ཕྱི་དྲོ་བུ་མོ་བདེ་སྐྱིད་དཔལ་འཛོམས་
སློབ་གྲྭར་འགྲོ་མི་དགོས་ཞེས་ཁྱིམ་དུ་བཞག་པ་དང༌། ཡང་“བདེ་སྐྱིད་དཔལ་
འཛོམས། ད་རང་གིས་ཤེས་སོང་ངམ། ཡི་གེ་འབྲི་དགོས་མ་རེད། དེ་ལས་
སང་ཉིན་གྱོན་ཆེད་ཀྱི་གྱོན་ཆས་གཙང་བ་དེ་དག་གྲ་སྒྲིག་གྱིས། སྟོད་ཐུང་དང་
གོས་ཐུང་རྙིང་པ་དེ་དག་ཀྱང་བསྡུ་གསོག་བརྒྱབ་ནས་འཁྱེར་ཆོག་བཟོས་”ཞེས་
བཤད་པ་དང་། རང་ཉིད་ སྒོ་ ཐོན་ནས་ ཤར་ རེར་དར་དམར་སློབ་ཆུང་ གི་
ཕྱོགས་སུ་བུ་མོ་སློབ་གྲྭ་ནས་དགོངས་འཁྲོལ་གནང་རོགས་ཞུ་བར་བསྐྱོད། ཕུན་
ཚོགས་སློབ་གྲྭའི་ནང་སླེབས་སྐབས་ཕྱི་དྲོའི་ཚོགས་ཐེངས་གཉིས་པ་ཙམ་ཞིག་
འཚོགས་ནས་སྒོ་རའི་ནང་སློབ་ཕྲུག་གཅིག་ཀྱང་མཐོང་རྒྱུ་མེད། འཛིན་གྲྭ་སོ་
སོའི་ནང་སློབ་ཕྲུག་ཚོས་ཁ་ཁུ་སིམ་བུའི་ངང་ཡི་གེ་འབྲི་བཞིན་ཡོད་པ་དང་དགེ་
རྒན་ཚོས་སོ་སོའི་འཛིན་གྲྭའི་ནང་སློབ་ཕྲུག་ཚོའི་ཡི་གེ་འབྲི་སྟངས་ལ་བརྟག་ཞིབ་
བྱེད་ཀྱིན་སྒྲོག་ཙེའི་བར་བར་དུ་ཡར་འགྲོ་མར་འགྲོ་བྱེད་བཞིན་ཡོད། །
ཕུན་ཚོགས་ཀྱིས་བདེ་སྐྱིད་དཔལ་འཛོམས་ཀྱི་འཛིན་གྲྭའི་སྒེའུ་ཁུང་འགྲམ་
དུ་བསྐྱོད་དེ་ག་ལེར་སྒེའུ་ཁུང་ནང་ཟུར་ཙམ་བལྟས་པས་དེ་རྒན་པ་སངས་ལགས་
16



ཉམ་ཆུང་བུ་མོའི་ལས་དབང་།
ཀྱིས་དེ་མུར་གཟིགས་ནས་སློབ་ཁང་གི་སྒོ་ཕྱིར་དོན་ཕེབས། ཁོང་གི་སེམས་ལ་
བདེ་སྐྱིད་དཔལ་འཛོམས་ཕྱི་དྲོ་སློབ་གྲྭར་སླེབས་མེད་པ་དེ་ད་བྱེད་དུས་དགོངས་
པ་ཞུ་དགོས་བྱུང་བ་ཡིན་པ་འདྲ་སྙམ་ནས་“པཱ་ལགས། ཁྱེད་རང་བདེ་སྐྱིད་
དཔལ་འཛོམས་དགོངས་པ་ཞུ་བར་ཕེབས་པ་ཡིན་ནམ། ཁོ་མོ་ན་གི་འདུག་
གམ”ཞེས་དྲིས། ཕུན་ཚོགས་ཀྱིས་ སོ་ སོའི་ ཡ་མ་ལག་གཡས་པས་བྲད་བྲད་
གཏོང་བཞིན་ དུ་ “ རྒན་ལགས། བདེ་ སྐྱིད་ དཔལ་ འཛོམས་ ན་ གི་ མི་ འདུག
ཡིན་ནའི་དེ་རིང་རྒན་ལགས་ཁྱེད་ལ་སྐྱབས་འཇུག་ཅིག་མ་ཞུ་རང་ཞུ་བྱས་སོང་”
ཞེས་བཤད་པས་དགེ་རྒན་པ་སངས་ཀྱི་སེམས་ལ་བུ་མོ་ན་གི་མེད་ན་དམིགས་
བསལ་དགོངས་ཞུ་བྱ་རྒྱུའི་དོན་གལ་ཆེ་བ་ག་རེ་ཐོན་པ་ཡིན་ནམ་སྙམ་ནས་“པཱ་
ལགས་གསུངས་དང་། བདེ་སྐྱིད་དཔལ་འཛོམས་དོན་གང་ལ་དགོངས་པ་ཞུ་བ་
ཡིན་”ཞེས་བཤད། ཕུན་ཚོགས་ཀྱིས་ཡང་བསྐྱར་ལག་གཡས་པས་ཡ་མ་བྲད་
བྲད་གཏོང་གིན་“རྒན་ལགས། བདག་རང་ལ་ལྷ་སར་སྤུན་མཆེད་ཅིག་ཡོད།
ལོ་ཁ་ཤས་གོང་ནས་ཁོ་ཚོས་བདེ་སྐྱིད་དཔལ་འཛོམས་ཧ་ཉིད་རྟོགས་མཁན་དུ་
གྱུར་རྗེས་ ཁོང་ཚོའི་བུ་ལའང་ཚ་བོ་ཡོང་རྒྱུ་ཡིན་པས་དེ་དུས་ བུ་ རྫིར་གཏོང་
རོགས་ཞེས་མངགས་བྱུང་། ད་ལྟ་ཁོང་ཚོའི་ཚ་བོ་ལོ་གཉིས་ལྷག་ཙམ་ལ་སླེབས་
འདུག་པས་སྔ་ས་ནས་ཁ་ཆད་དེ་འོདྲ་བྱས་པ་ལྟར་ཚ་བོ་དེ་སློབ་ཆུང་མ་ ཐོན་
དབར་བུ་རྫིར་གཏོང་དང་ཞེས་ནན་སྐུལ་བྱེད་ཀྱི་འདུག དྲང་པོ་ཞུས་ན་མི་
དམངས་ཀུང་ཧྲེ་ཚུགས་ནས་ང་གཉིས་བཟའ་ཚོའི་ཇ་དང་རྩམ་པའང་ཆད་འགྲོ་
བའི་ལོ་ཟླའི་ནང་ཁོང་ཚོས་ལྷ་ས་ནས་ཟ་ལྷག་འཐུང་ལྷག་གང་ཡོད་ང་གཉིས་ལ་
བསྐུར་ཡོང་སྟེ་བཀའ་དྲིན་ཆེན་པོ་ཡིན། ད་ཆ་ང་ཚོས་བཀའ་དྲིན་གསོབ་ཆེད་
ཙམ་དུ་བུ་མོ་བུ་རྫིར་གཏོང་རྒྱུ་དེ་ཁས་མ་བླངས་ན་འགྲིག་ཐབས་མི་འདུག་”ཅེས་
ཕྱེད་བདེན་ཕྱེད་རྫུན་གྱི་དགོངས་ཞུའི་རྒྱུ་རྐྱེན་འདྲ་ཆགས་པོ་ཞིག་བཤད།
བསམ་ཡུལ་ལས་འདས་པའི་དོན་དེས་རྒན་པ་སངས་ལགས་རེ་ཞིག་ཅི་
ཤོད་འདི་ཤོད་མ་ཤེས་པར་ལུས། ཁོང་གིས་བསམ་བློ་ཞིག་བཏང་རྗེས་ “པཱ་



ཉམ་ཆུང་བུ་མོའི་ལས་དབང༌།
ལགས། ཁྱེད་རང་དགོངས་པ་ཁྱོན་ནས་མ་ཚོམས་རོགས། ང་རང་འཛིན་གྲྭའི་
ཀྲུའུ་རེན་ཡིན་ནའང་སློབ་ཕྲུག་ན་བའམ་ཡང་ན་སློབ་ཕྲུག་གི་ཁྱིམ་བདག་ན་བ་
དང་དེ་མིན་ཁྱིམ་ཚང་གི་ལས་ཀ་གལ་ཆེ་བ་ལ་ཉིན་མ་རེ་གཉིས་དགོངས་པ་སྤྲོད་
རྒྱུའི་དབང་ཆ་ཡོད་པ་ལས་སློབ་གྲྭ་ནས་རྦད་དེ་ཕྱིར་འཐེན་བྱ་རྒྱུར་དགོངས་པ་
སྤྲོད་རྒྱུའི་དབང་ཆ་དེ་མེད། མ་གཞི་ནས་དོན་དག་འདི་ལ་དགོངས་པ་ཡག་པོ་
་བཞེས་ཡོད་དམ། ཁྱེད་རང་གི་བུ་མོ་མི་གཞན་གྱི་བུ་རྫི་བྱེད་པར་བཏང་སྟེ་ལོ་ཁ་
ཤས་ལྟོ་གོས་ཁུངས་འཁྱོལ་བའི་འདྲ་ཆགས་པོ་བྱུང་ནའང་དེ་ལོ་ཁ་ཤས་རང་རེད་
པཱ། དེས་ཕྲུ་གུའི་མི་ཚེ་གཅིག་གི་མདུན་ལམ་ ཐག་ གཅོད་ཐུབ་ཀྱི་རེད་པས།
དངོས་གནས་ཡིན། ང་ཁྱེད་རང་གི་བུ་མོའི་དགེ་རྒན་ཞིག་གི་ངོས་ནས་བསམ་
འཆར་ཞུས་ན། ཕྲུ་གུ་ཚང་མར་ཡོན་ཏན་སྦྱོང་བའི་ལོ་ཆུང་གི་དུས་ཚོད་ཐེངས་
གཅིག་ལས་མེད་པ་དེ་ངེས་པར་དུ་མཁྱེན་དགོས་ཀྱི་རེད་”ཅེས་བཤད་པས་ཕུན་
ཚོགས་ཀྱིས་གུས་གུས་ཞུམ་ཞུམ་བྱས་ནས་ “ད་ག་རང་རེད། རྒན་ལགས་ ཀྱི་
བཀའ་སློབ་ལ་མ་རེད་ཞུ་ཡས་བསྡད་མི་འདུག ད་ཡིན་ནའི་ང་གཉིས་ཕ་མས་
བུ་མོ་བུ་རྫིར་གཏོང་རྒྱུ་ཐག་བཅད་ནས་ཁྱིམ་དུ་བསུ་མཁན་ཡང་སླེབས་བྱུང་”
ཞེས་བཤད། །
དགེ་རྒན་པ་སངས་ཀྱིས་སློབ་ཕྲུག་བདེ་སྐྱིད་དཔལ་འཛོམས་ཀྱི་པ་ཕས་
གང་ལྟར་ཡང་རང་འདོད་ལྟར་ཕྲུ་གུའི་ཁ་ལོ་བསྒྱུར་ནས་བཟང་པོའི་ཁ་ཏ་བྱས་
པ་ཉན་འདོད་མེད་པ་རྟོགས་རྗེས་སེམས་ནང་ཁོང་ཁྲོའི་མེ་ལྕེ་འབར། འོན་ཀྱང་
ཚིག་རྩུབ་བཤད་ནས་ཆོ་མེད་སྙམ་ནས་“པཱ་ཕུན་ཚོགས་ལགས། ད་ཁྱེད་ནས་
དགོངས་པ་མ་བཞེས་པར་བུ་མོ་སློབ་གྲྭ་ནས་འཐེན་ཏེ་བུ་རྫིར་གཏོང་རྒྱུ་ཡིན་ན་
དགོངས་པ་དེ་སྤྲོད་པའི་དབང་ཆ་ངས་གོང་ལ་ཞུས་པ་ལྟར་ང་ལ་མེད་ཐག་ཆོད་
ཡིན། ཁྱེད་རང་གིས་ང་ཚོའི་སློབ་སྤྱི་བཙལ་ནས་ཞུས་ན་ཐག་ཆོད་པ་ཡོང་གི་
རེད་”ཅེས་བཤད་དེ་སློབ་སྤྱིའི་གཞུང་དོན་ཁང་གི་ཕྱོགས་སུ་ཁྲིད་ཅིང་དེ་གར་
བདེ་སྐྱིད་དཔལ་འཛོམས་ཀྱི་པ་ཕ་ཡིན་ལུགས་དང༌། ཁོ་པར་དོན་དག་ཅིག་ཞུ་



ཉམ་ཆུང་བུ་མོའི་ལས་དབང༌།
རྒྱུ་ཡོད་ཚུལ་ངོ་སྤྲོད་ཞུས་ནས་རང་འཇགས་འཛིན་གྲྭའི་ཕྱོགས་སུ་ཐོན། སློབ་སྤྱི་
གྲགས་པས་“པཱ་ལགས། དེ་གར་བཞུགས་དང་” ཞེས་ཇ་དམ་ནས་ཆུ་འཁོལ་
གང་བླུགས་ཏེ་དཀར་ཡོལ་ཕུན་ཚོགས་ཀྱི་མདུན་དུ་བསྐྱལ།།
སྐད་ཆ་ག་ནས་འགོ་འཛུགས་དགོས་མིན་མ་ཤེས་པ་ལྟར་གྱུར་པས་ཕུན་
ཚོགས་ཀྱིས་“སློབ་སྤྱི་ལགས། དེང་སང་ཕྱག་ལས་མང་པོ་ཡོད་ཀྱི་རེད་”ཅེས་
བཤད་པས་ སློབ་ སྤྱི་ གྲགས་ པས་ གད་ མོ་ འཚེར་ ཙམ་ བྱས་ ཤིང་ “ཁྱེད་ རང་
གཟིགས་དང་ང་ཚོའི་ལས་ཀ་ལ་ཚར་རྒྱུ་ག་ནས་ཡོད། དབྱར་དགུན་གཉིས་ཀྱི་
གུང་གསེང་དང་རེས་གཟའ་ཉི་མ་རང་མ་གཏོགས་ཉིན་གཅིག་ལ་དཔེ་བཞག་པ་
ལྟར་ཕྲུ་གུ་ཚོའི་དཀྱིལ་ལ་ལྷ་མོ་འཁྲབ་འཁྲབ་བྱེད་དགོས་རེད་དཱ། དངོས་གནས་
ཡིན། དགེ་རྒན་ཟེར་བའི་མིང་ཆེན་པོ་རེད་ལ་ལས་ཀའང་རྙོག་འཛིང་ཆེ་ལ་
འགན་ལྗིད་པོ་རེད། ང་ཚོའི་སློབ་གྲྭའི་བུད་མེད་རྒན་ལགས་ཁ་ ཤས་ལ་འོ་མ་
འཐུང་མཁན་གྱི་ཕྲུ་གུ་དམར་འབྱར་ཡོད་རུང་གང་ལྟར་ཞོགས་ལྟར་ནམ་སྐྱ་
གསལ་ལ་མ་གསལ་ནས་འཛིན་གྲྭའི་ནང་གཞོན་པ་ཚོ་ནང་ལྟར་སླེབས་ཐུབ་པ་
བྱེད་དགོས་རེད་དཱ”ཞེས་བཤད་པ་དང་ཡང་སློབ་སྤྱི་གྲགས་པས་“ད་དུང་ཁྱེད་
ཀྱིས་ཤེས་ཀྱི་ཡོད་ཤག་རེད། དེང་སང་དགེ་རྒན་ལ་སློབ་ཕྲུག་གི་སྦྱངས་འབྲས་
དང་གླ་ཕོགས་འབྲེལ་བ་བྱེད་པའི་ལམ་ལུགས་ཀྱང་བཟོས་ཡོད། བྱས་ཙང་སོ་
སོས་སློབ་ཁྲིད་བྱས་པའི་སློབ་མའི་སྦྱངས་འབྲས་དམིགས་ཚད་ལྟར་ལེགས་གྲུབ་
མ་བྱུང་ན་གཏན་འབེབས་གཞིར་བཟུང་གླ་ཕོགས་གཅོག་གི་རེད་”ཅེས་བཤད། །
ཕ་ ཕུན་ ཚོགས་ ཀྱིས་ “ བཀའ་ གནང་ རང་། དགེ་ རྒན་ རྣམ་ པ་ དངོས་
གནས་སྐུ་ལས་ཁག་པོ་རེད། དེ་སྔོན་བརྙན་འཕྲིན་ནང་ཐུབ་བསྟན་ལགས་དང་
མིག་དམར་ལགས་ཀྱིས་འཁྲབ་སྟོན་གནང་བའི་སློབ་ཆུང་དགེ་རྒན་གྱི་སྐོར་དེ་
དངོས་གནས་མི་སེམས་སྒུལ་ཐུབ་པ་ཞིག་འདུག ང་ཚོ་ཞིང་པར་ཆ་མཚོན་ན་མ་
གཞི་དཔུང་པ་ས་འོག་ཏུ་བཅུག་ནས་དཀའ་ལས་ཆེན་པོ་ཡོད་ཀྱང་གཙོ་བོ་སྟོན་
དཔྱིད་ནམ་དུས་གཉིས་དེ་ལ་ཁག་ཤོས་རེད། རྒན་ལགས་ཚོར་དུས་བཞི་དབྱེར་
19



ཉམ་ཆུང་བུ་མོའི་ལས་དབང་།
མེད་དུ་ཞོགས་སྔ་ལངས་དང་དགོང་ཕྱི་ཉལ་གནང་དགོས་པའི་མཛལ་བྲེལ་ཡོད་
ཐག་ཆོད་རེད་”ཅེས་དོན་དངོས་དང་མཐུན་ལ་སློབ་སྤྱིའི་བློ་ལའང་བབས་པའི་
སྐད་ཆ་དུམ་བུ་ཞིག་བཤད། དེ་ནས་ཚོགས་ཐེངས་གཅིག་གྲོལ་བའི་དྲིལ་བརྡ་
གྲགས་པ་དང་དེ་མུར་སྒོ་རའི་ནང་གྲོག་མ་ཚང་ནས་དོན་པ་བཞིན་སློབ་ཕྲུག་ཆེ་
ཆུང་སྣ་ཚོགས་ཀྱིས་ཁེངས། ལ་ལས་ཕན་ཚུན་འདེད་རེས་བྱེད་པ་དང༌། ལ་
ལས་སྤོ་ལོ་རྒྱག་པ། ལ་ལས་ཐག་མཆོང་རྒྱུག་པ་སོགས་ཟང་ཟིང་ལང་ལོང་དང་
སྐད་སྒྲ་ད་དིར་གྱིས་སྦྲང་ཚང་རྒྱུག་པས་དཀྲུག་དཀྲུག་བཏང་བ་ལྟ་བུའི་སྣང་ཚུལ་
མངོན། །
སློབ་སྤྱི་གྲགས་པས་རྐུབ་སྟེགས་ཐོག་ནས་ཡར་ལངས་ཏེ་ཕུན་ཚོགས་ལ་ཆུ་
འཁོལ་གང་བླུགས་པ་དང༌། སྒེའུ་ཁུང་ནས་མགོ་བོ་བཏོན་ནས་སྒོ་རའི་ནང་ལྟ་
ཙམ་བྱས། ཡང་རྐུབ་སྟེགས་ཐོག་གཡོགས་ནས་བཞག་པའི་སྟོད་གོས་གོན་ཞིང་།
སྒྲོག་ཙེའི་ཐོག་གི་ཡི་གེ་འབྲི་འཕྲོ་བསྡུ་གསོག་བརྒྱབ་ནས་ལྕགས་སྨྱུག་སྟོད་ཐུང་གི་
ཁུག་མ་ལ་གཟེར། ཚུལ་དེ་ལ་བལྟས་པ་ཙམ་གྱིས་སློབ་སྤྱི་གྲགས་པར་དོན་དག་
གཞན་ཞིག་ཡོད་པ་གསལ་པོར་མངོན། འོན་ཀྱང་ཕུན་ཚོགས་ཀྱིས་ད་དུང་བདེ་
སྐྱིད་དཔལ་འཛོམས་དགོངས་པ་རྩ་ཡང་ཞུ་རྒྱུའི་སྐད་ཆའི་འགོ་འཛུགས་སྟངས་
མ་ཤེས་པར་ལུས་པས་སློབ་སྤྱི་གྲགས་པས་““པཱ་ལགས་དེ་རིང་ཁྱེད་རང་འདི་གར་
ཕེབས་ནས་ག་རེ་གསུངས་རྒྱུ་ཡོད་དམ་”ཞེས་དྲིས་པས་ད་གཟོད་ཕུན་ཚོགས་
ཀྱིས་རང་དོན་དེ་མ་ཞུ་ཀ་མེད་ལྟ་བུར་གྱུར་ནས་“སློབ་སྤྱི་ལགས། ངའི་བུ་མོ་
བདེ་སྐྱིད་དཔལ་འཛོམས་འདི་ང་གཉིས་ཕ་མས་གྲོས་བསྡུར་བྱས་ནས་ལྷ་སར་བུ་
རྫི་བྱེད་པར་གཏོང་རྒྱུ་བྱས་པ་ཡིན། སློབ་སྤྱི་མཆོག་ནས་དགོངས་པ་རྩ་ཡང་
གནང་རོགས་ཞུ་བར་བཅར་བ་ཡིན། ད་གིན་རྒན་པ་སངས་ལགས་སུ་ཞུས་པ་
ཡིན། ད་རེས་ང་གཉིས་ཕ་མས་བུ་མོ་བུ་རྫིར་གཏོང་བ་འདི་སྔོན་ཆད་འཚོ་བ་སྐྱོ་
བའི་དུས་རོགས་རམ་གནང་མཁན་ལ་བཀའ་དྲིན་གསོབ་ཆེད་ཙམ་ཡིན།.….”
ཞེས་པ་སོགས་དགོངས་པ་མི་སྤྲོད་ཀ་མེད་ཡིན་པར་གོ་བའི་རྫུན་གཏམ་དང་ངོ་
20
CAL



ཉམ་ཆུང་བུ་མོའི་ལས་དབང་།
གཏམ་ཁག་གཅིག་བཤད་པ་དེ་དག་སླར་ཡང་ལུག་ཀོང་ནས་བཏོན་པ་ལྟར་ཧེ་
བག་མེད་པར་སློབ་སྤྱི་ལའང་བཤད། །
ཕུན་ཚོགས་ཀྱིས་རང་གི་བུ་མོ་བདེ་སྐྱིད་དཔལ་འཛོམས་སློབ་གྲྭ་ནས་ཕྱིར་
འཐེན་ཏེ་བུ་རྫི་བྱེད་པར་གཏོང་རྒྱུའི་སྐད་ཆ་སློབ་སྤྱི་གྲགས་པས་ཐོས་རྗེས་ཧང་
སངས་ནས་“འ་རྫི་པཱ་ལགས་ཁྱེད་རང་འདི་གར་ཕེབས་ནས་སོ་སོའི་ཕྲུ་གུར་དྲིན་
ཆུང་བྱ་རྒྱུའི་སྐད་ཆ་དེ་དག་གསུངས་པར་ཕེབས་པས། བུ་མོ་སློབ་གྲྭ་ནས་རྩ་
ཡང་འཐེན་རྒྱུ་དེ་འགྲིག་གི་མ་རེད། ང་ཚོ་དགེ་རྒན་གྱིས་སློབ་མའི་སློབ་སྦྱོང་གི་
དོན་ལ་རང་ནུས་ཇི་ཡོད་བཏོན་པ་ཕར་བཞག ཁྱེད་རང་ཕ་མ་གཉིས་ཀྱིས་ད་
བར་དཀའ་ལས་བརྒྱབ་ནས་ཕྲུ་གུ་གསོས་པ་ཨ་ལ་ཅང་། བུ་མོས་ཀྱང་སྨྱུ་གུ་འཇུ་
སྟངས་མི་ཤེས་པ་ནས་ད་ལྟ་ལོ་རིམ་དྲུག་པའི་དབར་བརྩོན་འགྲུས་ག་ཚོད་བྱས་
པ་རས། ད་ལྟ་ལོ་རིམ་དྲུག་པའི་སློབ་ཕྲུག་བརྒྱ་ལྷག་ཙམ་གྱི་ནང་ནས་ཁྱེད་རང་
གི་བུ་མོ་ཨང་བཅུ་པའི་གོང་ལ་ཚུད་ཀྱི་ཡོད། ད་ལྟ་སློབ་འབྲིང་དུ་འགྲོ་བར་དུས་
ཐུང་ཟླ་ཤས་ལས་མི་འདུག ཕུགས་བསམ་ལ་ཁ་མ་ཕྱོགས་པར་མིག་མདུན་གྱི་ཁེ་
ཕན་ཁོ་ནར་བསམ་བློ་བཏང་ན་དངོས་གནས་ཕ་མ་དེ་འཇོན་ཐང་དང་བསམ་རྒྱ་
མེད་པ་ཞིག་རེད། ང་ཚོ་དར་དམར་སློབ་ཆུང་བཙུགས་ནས་ལོ་སུམ་ཅུ་ལྷག་
ཙམ་སོང་བའི་ལོ་རྒྱུས་ཐོག་ལོ་རིམ་དྲུག་པའི་སློབ་མ་སློབ་གྲྭ་ནས་ཁ་ཕྲལ་ཏེ་བུ་
རྫིར་གཏོང་མཁན་ཁྱེད་རང་དང་པོ་རེད་དཱ། འདི་དངོས་གནས་ཕ་མའི་ཞབས་
འདྲེན་རེད་དཱ། པཱ་ལགས་ཁྱེད་རང་གིས་དྲིན་ཅན་ལ་བཀའ་དྲིན་གསོབ་དགོས་
ཟེར་བ་དེ་འཇིག་རྟེན་མི་ཆོས་དང་མཐུན་ པའི་བྱ་བ་བཟང་པོ་ཞིག་ ཡིན་ པ་
བརྗོད་ག་ལ་དགོས། ཡིན་ནའི་སློབ་སྦྱོང་བྱེད་བཞིན་པའི་རང་ཕྲུག་སྙིང་རྗེ་མེད་
པར་ཤེས་ཡོན་དང་ཁ་བྲལ་དུ་འཇུག་པ་འདི་དྲང་པོ་བཤད་ན་སྙིང་རྗེ་མེད་པའི་
ཕ་མའི་ བྱེད་ སྟངས་ ཤིག་ རེད་ ཅེས་ བརྗོད་ ནའང་ མི་ འཚམས་ པ་ གང་ ཡོད།
དངོས་གནས། ཁྱེད་རང་གི་བྱེད་སྟངས་འདིས་ང་ཚོའི་སློབ་གྲྭའི་མཚན་སྙན་
ལའང་གནོད་པ་འདུག་” ཅེས་རྣམ་འགྱུར་གྲང་ཤུར་ཤུར་སྟོན་ཅིང་། གནས་



ཉམ་ཆུང་བུ་མོའི་ལས་དབང་།
ལུགས་རྒྱུ་མཚན་གང་ཡོད་དྲངས་ནས་བདེ་སྐྱིད་དཔལ་འཛོམས་བུ་རྫིར་གཏོང་
རྒྱུ་ནས་བློ་ཁ་འགུགས་ཐབས་བྱས།
ཕུན་ཚོགས་ཀྱིས་དགེ་རྒན་པ་སངས་ལ་དགོངས་ཞུ་ཐོག་མར་བྱེད་སྐབས་
ལྟར་སླར་ཡང་སློབ་སྤྱི་གྲགས་པར་“སློབ་སྤྱི་ལགས། ཁྱེད་རང་གིས་གསུངས་པ་
དེ་ཚོ་སྐུ་ཡོན་ཆེ་བའི་བཀའ་མོལ་རང་རེད། དེ་ཚོ་མ་རེད་ཅེས་གཡུགས་རྒྱུའི་
སྐད་ཆ་ཚིག་གཅིག་ཀྱང་མི་འདུག ད་ཡིན་ནའི་ཁྱིམ་ཚང་གི་ད་ལྟའི་གནས་ཚུལ་
དངོས་ཡོད་ལའང་མ་བལྟས་ན་ཏག་ཏག་སྡོད་ཀྱི་མི་འདུག ངའི་བུ་མོས་མུ་
མཐུད་སློབ་ གྲྭ་འགྲིམས་ནས་སློབ་ཆེན་ཐོན་པའི་ཕུགས་བསམ་མངོན་འགྱུར་
བྱུང་བའི་དབང་དུ་བཏང་ནའང་ང་ཚོར་རྒྱབ་རྟགས་གང་ཡང་མེད་པས་རྗེས་སུ་
ལས་ཀ་མ་རག་ན་ཕྲུ་གུས་སྤྱི་ཚོགས་ཐོག་གི་ལས་ཀ་ཡང་མ་ཤེས། དངོས་གནས་
དྲང་པོ་ཞུས་ན། ལྕམ་གྱི་འགྲོ་སྟངས་མ་ཤེས་བུ་མོའི་འགྲོ་སྟངས་ཀྱང་ཤོར་ཟེར་
བའི་དཔེ་འདྲ་པོ་ཆགས་ཡོང་བསམ་གྱིས། ད་གང་ལྟར་སློབ་སྤྱི་ཁྱེད་རང་ནས་
བུ་མོ་སློབ་གྲྭ་ནས་འཐེན་རྒྱུ་དེ་ཁྱིམ་ཚང་གི་དཀའ་ངལ་སེལ་བ་ཞིག་ལ་དགོངས་
བཞེས་གནང་ནས་དགོངས་འཁྲོལ་གནང་རོགས་”ཞེས་དགོངས་པ་སྤྲོད་དོན་གྱི་
རྒྱུ་རྐྱེན་གྲོས་འགོ་འདོན་པ་ལྟར་ཨུ་ཚུགས་མཐར་སྐྱེལ་བྱས། །
སློབ་སྤྱི་གྲགས་པའི་སེམས་ལ་ས་སྐྱ་པཎྜིཏས་“ང་རང་མཁས་པ་བརྒྱ་ཐམ་
པ་ཐུག་པར་མི་སྐྲག བླུན་པོ་གཅིག་ལ་སྐྲག་གི་ཡོད་”ཅེས་གསུངས་མྱོང་བ་དེ་མི་
འདི་ཚོའི་གྲས་ལ་འབྲེལ་བ་གནང་དགོས་བྱུང་ནས་གསུངས་ཤས་ཆེ་སྙམ། ཡང་
ཁོ་པའི་སེམས་ནང་བཟང་པོའི་ཁ་ཏ་བྱས་ནས་མ་ཉན་ན་གོང་རིམ་གྱི་གཏན་
འབེབས་རྣམས་བཤད་ནས་ཨུ་ཚུགས་བྱེད་མི་ཕོད་པ་ཞིག་བཟོ་དགོས་སྙམ་ནས་
“པཱ་ཕུན་ཚོགས་ལགས། ད་ལྟ་ངས་ཁྱེད་རང་ལ་བུ་མོ་སློབ་གྲྭ་ནས་འཐེན་ན་
ཕུགས་འདུན་ཤོར་རྒྱུ་ཡིན་པའི་སྐོར་བཤད་ནས་བུ་མོ་འདི་ཡང་མི་ཚང་མས་ཡིད་
སྨོན་བྱེད་པའི་ཤེས་ཡོན་ཅན་ཞིག་ཏུ་འགྱུར་རྒྱུར་རེ་སྐུལ་ཞུས་པ་ཡིན། ཁྱེད་
ཀྱིས་ཕྱོགས་གཅིག་ནས་ངས་བཤད་པའི་སྐད་ཆ་དེ་ཡོན་ཏན་ཆེ་བའི་གཏམ་རེད།



ཉམ་ཆུང་བུ་མོའི་ལས་དབང༌།
ཚིག་གཅིག་ཀྱང་འདོར་ཡས་མི་འདུག་གསུངས་ཀྱང་ཕྱོགས་ གཞན་ནས་ རང་
ཉིད་ཀྱི་འདོད་འདུན་བུ་མོ་སློབ་གྲྭ་ནས་འཐེན་རྒྱུའི་བསམ་བློར་འགྱུར་ལྡོག་
གཏོང་ཐབས་མེད་པ་གསུང་གི་འདུག་གཱ། ང་གཉིས་ཀྱིས་དགོངས་པ་ཞུ་དང་
སྤྲོད་ཀྱི་སྐད་ཆ་ཇི་ཙམ་བཏང་ཡང་སྟོང་པ་རེད། གང་ལགས་ཟེར་ན། ཕྲུ་གུ་
སློབ་གྲྭར་གཏོང་རྒྱུའི་ཐད་གོང་རིམ་གྱི་གཅིག་གྱུར་གཏན་འབེབས་ཡོད། དེ་
ཡང་མདོར་བསྡུས་ནས་བཤད་ན་སློབ་ལོ་ལོན་པའི་བྱིས་པ་སློབ་གྲྭར་མ་བཏང་
བར་འཇོག་མི་ཆོག་ལ་སློབ་གྲྭར་བཏང་རྗེས་རང་སྣང་གང་དྲན་གྱིས་འཐེན་ཆོག་
གི་མ་རེད། གལ་སྲིད་ཁག་འདོགས་ས་སྣ་ཚོགས་བཙལ་ནས་རང་ཕྲུག་སློབ་གྲྭ་
ནས་འཐེན་ན་གཏན་འབེབས་ལྟར་སློབ་དུས་རེར་ཆད་པ་སྒོར་སུམ་སྟོང་འཇལ་
དགོས་ཀྱི་རེད། ཁྱེད་རང་གིས་མཁྱེན་སོང་ངས། མ་གཞི་གཏན་འབེབས་དེ་
ཤང་དང་གྲོང་ཚོས་སྔ་ས་ནས་ཁྱབ་བསྒྲགས་བྱེད་མྱོང་ཡོད། རྒྱལ་ཁབ་ཀྱི་འབྲེལ་
ཡོད་ཚན་པས་གཏན་འབེབས་དེ་འདྲ་བཟོ་དོན་ནི་ལྐུགས་པ་ཨུ་ཚུགས་ཚ་བའི་
ཁྱིམ་བདག་ཉུང་ཤས་ལ་བཙན་ཤེད་རང་བཞིན་གྱིས་ཁ་གཏད་གཅོག་ཡས་དང་
མི་རབས་རྗེས་མ་ཡོད་ཚད་ཤེས་ཡོན་ལྡན་པ་ཞིག་ཆགས་རྒྱུའི་ཆེད་དུ་རེད་”ཅེས་
བཤད།
སློབ་ཕྲུག་སློབ་གྲྭ་ནས་འཐེན་ཏེ་བུ་རྫིའམ་ལས་ཀ་གང་རུང་ལ་བཏང་ཚེ་
ཆད་པ་སྤྲོད་དགོས་ཚུལ་དེ་ཕུན་ཚོགས་ཀྱིས་དེ་སྔ་ནས་ཁྱིམ་བདག་ཚོགས་འདུའི་
ཐོག་ནས་ཐོས་མྱོང་ལ་གྲོང་ཚོའི་ནང་གི་ཕྲུ་གུ་རེ་ཟུང་ཕྱོགས་གཞན་ལ་བུ་རྫི་
སོགས་ལ་བཏང་སྟེ་སློབ་ཆད་བྱས་པར་ཆད་པའི་དངུལ་བསྐྱལ་བའི་གནས་ཚུལ་
གོ་ཐོས་བྱུང་མྱོང་། དེ་རིང་སླར་ཡང་སློབ་སྤྱི་གྲགས་པས་གསལ་པོ་བཤད་རྗེས་
ཕུན་ཚོགས་ཀྱི་སེམས་ནང་ཁོང་ཚོས་ཆད་པ་འདི་འདྲ་གཏན་འབེབས་བཟོས་
ཡོད་རུང་ང་ རང་ཞིང་པ་དཀྱུས་མ་ཞིག་ལ་ས་ཞིང་མུའུ་དྲུག་ ལྷག་ཙམ་དང་།
རྨོན་དོར་གཅིག བ་ཕྱུགས་གསུམ། ར་ལུག་མགོ་གྲངས་སུམ་ཅུ་ལྷག་ཙམ།
གང་ལྟར་དངོས་རིན་མཐོ་བ་དེ་ག་ཙམ་རེད། དེ་དག་ནི་འཕྲོག་པས་ལ་ག་ནས་
23



ཉམ་ཆུང་བུ་མོའི་ལས་དབང་།
དག དེ་བཞིན་རྒྱལ་ཁབ་ཀྱི་ལས་བྱེད་པ་ནང་བཞིན་གླ་ཕོགས་ཡོད་ན་དེ་ནས་
ཆད་དངུལ་འཐེན་ན་འགྲིག་ཀྱང་ང་ཚོ་ཞིང་པར་དེ་འདྲ་འཐེན་ཁུངས་ནི་མེད།
གང་ལྟར་སློབ་གྲྭ་ནས་དགོངས་པ་མ་སྤྲད་ཀྱང་བུ་རྫིར་གཏོང་མ་གཏོང་སོ་སོའི་
རང་དབང་རེད་སྙམ། །
ཡང་སློབ་སྤྱི་གྲགས་པས་“པཱ་ཕུན་ཚོགས་ལགས། གང་ལྟར་ད་ལྟ་བུ་མོ་
གཏོང་རྒྱུ་ཡིན་པས་དགོངས་པ་བཞེས་རྒྱུའི་དུས་ཚོད་ཡོག་རེད། དགོངས་པ་
ཡག་པོ་བཞེས་དགོས། ཁྱེད་རང་གིས་བུ་མོར་སློབ་གྲྭ་ནས་འཐེན་རྒྱུའི་སྐོར་
བཤད་ནས་བློ་མོས་བྱེད་ཀྱི་འདུག་གམ”ཞེས་ཀྱང་དྲིས། “སློབ་སྤྱི་ལགས། ང་
གཉིས་ཀྱི་བུ་མོ་འདི་ཁ་ལ་ཉན་པོ་ཞེ་དྲག་ཡོད། གང་ལྟར་ཕ་མས་གང་ཞིག་བྱེད་
དགོས་ཟེར་ཡང་མིན་ཞེས་ཟེར་སྲོལ་མེད། ད་ལྟ་བུ་རྫིར་གཏོང་རྒྱུའི་དོན་ཡང་
བཤད་ཟིན་པ་ཡིན། འགྲོ་འདོད་བྱེད་ཀྱི་འདུག་” ཅེས་བཤད། སྐབས་དེར་
སློབ་སྤྱི་གྲགས་པ་ཅུང་ཁྲོས་ནས་“ད་ལྟ་ང་གཉིས་ཁྱེད་རང་གི་བུ་མོའི་སྐོར་ལ་གོ་
བསྡུར་མང་པོ་བྱས་པ་རེད། ངས་གོང་རིམ་གྱི་གཏན་འབེབས་ཀྱང་ཁྱེད་ཀྱིས་
ཤེས་བཞིན་དུ་གསལ་བསྐྱར་བརྒྱབ་ཡོད། ཡིན་ནའི་ངས་ཁྱེད་རང་གི་གསུངས་
སྟངས་ལ་བལྟས་ན་སློབ་གྲྭ་ནས་འཐེན་རྒྱུ་གཏན་འཁེལ་འདུག ངས་ཁྱེད་རང་
ལ་ཤོད་རྒྱུར་སློབ་གྲྭ་ནས་དགོངས་འཁྲོལ་ཡོང་གི་མ་རེད། གང་ལགས་ཞེ་ན།
ཕྲུ་གུ་མི་རེ་ངོ་རེའི་མིང་ཐོ་ཆ་ཚང་རྫོང་རིག་སློབ་ཅུས་སུ་བསྐྱལ་ཡོད། གལ་སྲིད་
ཁྱེད་རང་རྫོང་དུ་སོང་ཡང་རིག་སློབ་ཅུས་ནས་སློབ་གྲྭར་འགྲོ་མུས་ཀྱི་སློབ་མ་
ཞིག་བུ་རྫིར་གཏོང་རྒྱུར་ཐུགས་ཁུར་ག་ནས་བྱེད། ཁྱེད་རང་གིས་བཤད་པ་ལྟར་
ན་ཁྱིམ་ཚང་གི་འཚོ་བའི་དཀའ་ངལ་ཆུང་དུ་གཏོང་ཆེད་ཀྱང་ཡིན་ལུགས་རྒྱུ་
མཚན་ཡོད་རུང་བུ་རྫིར་བཏང་ནས་དབུལ་སྐྱོར་གྱི་ནུས་པ་ཐོན་ཐབས་བྱེད་པ་དེ་
འདྲ་ང་ཚོའི་ སྲིད་ གཞུང་ནས་ སྤྱོད་ མྱོང་ག་ནས་ཡོད་” ཅེས་ བཤད་རྗེས་ ཕུན་
ཚོགས་ཀྱིས་སྐད་ཆ་ཤོད་རྩིས་བྱས་རུང་ཁ་ཡ་མ་བྱས་པར་སློབ་གྲྭའི་སྒོ་རའི་ནང་
ཐོན་སོང་བས་ཡུད་ཙམ་དེ་གར་གཅིག་པུར་ལུས།
24



ཉམ་ཆུང་བུ་མོའི་ལས་དབང་།
ཕུན་ཚོགས་ཀྱིས་ད་ནི་དགོངས་འཁྲོལ་བྱུང་མ་སོང་། མ་བྱུང་ཡང་ཁྱད་མི་
འདུག གང་ལྟར་སོ་སོའི་ཕྲུ་གུ་སོ་སོས་མགོ་འདོན་འཚོ་སྐྱོང་བྱེད་པ་ལས་སློབ་
གྲྭར་གསོ་རོགས་བྱེད་ཅེས་ནི་ཤོད་ཀྱི་མེད་སྙམ་སྟེ་ཤར་རེར་རང་ཁྱིམ་གྱི་ཕྱོགས་
སུ་བསྐྱོད། ཁྱིམ་དུ་སླེབས་སྐབས་མ་ཆོས་འཛོམས་ཀྱིས་ཐུག་པ་བག་ཐུག་བསྐོལ་
ནས་དགོང་མོའི་ལྟོ་ཆས་བཟའ་རྒྱུར་སྒུག་བསྡད་ཡོད་ཅིང་། བཀྲ་ཤིས་རྡོ་རྗེས་
ཀྱང་ཉི་གཡབ་འོག་ནས་ཁང་པའི་སྦུག་ཏུ་སྤོས་ཏེ་ཚུན་བཅོ་བརྒྱད་བྱས་པའི་
བརྙན་འཕྲིན་བལྟས་ཏེ་ཕུན་ཚོགས་སྒུག་པ་ལྟར་བསྡད་ཡོད། བདེ་སྐྱིད་དཔལ་
འཛོམས་ཀྱིས་ཨ་མའི་བཀོད་སྒྲིག་ལྟར་འགྱིག་རས་ཤིག་གི་ནང་སློབ་གྲྭས་སྤྲད་
པའི་སློབ་མའི་གྱོན་ཆས་ཁ་གསར་པ་ཆ་གཅིག་པུ་དེ་དང་། ལོ་གསར་སྐབས་
གྱོན་པའི་འཇུར་རྟ་དང་། སྣམ་བུའི་སྟོད་གོས་དང་། ཕྱུ་པ། ནང་གོས་ཙག་
ཅིག་ཁ་ཤས་བཅས་བསྡུ་གསོ་བརྒྱབ་སྟེ་ཐོན་ཆོག་བྱེད་བཞིན་ཡོད། །
ཕུན་ཚོགས་གདན་ཐོག་ལ་བསྡད་ནས་ཇ་དཀར་ཡོལ་གང་བཏུངས་རྗེས་
མ་ཆོས་འཛོམས་ཀྱིས་“ཁྱེད་རང་ནི་ཞེ་དྲག་འགོར་བྱུང་། རྒན་ལགས་ཁོང་ཡང་
སྒུག་ཡུན་རིང་བ་ཡོད་”ཅེས་བཀྲ་ཤིས་རྡོ་རྗེར་ལྟ་ཙམ་དང་ཡང་ཁོ་མོས་“ད་ག་
འདྲ་བྱས་སོང་ང་། དགོངས་པ་འཁྲོལ་བྱུང་ངས་”ཞེས་དྲིས། ཕུན་ཚོགས་ཀྱིས་
“བཤད་དང་མ་བཤད་མི་འདུག དགོངས་པ་གནང་རྒྱུ་ཕར་བཞག འགྲེལ་
བཤད་དང་སློབ་གསོ་ལུང་པ་གང་བརྒྱབ་བྱུང་། མཐའ་མར་ཚིག་ཐག་གཅོད་
ཡས་ལ་བུ་རྫིར་བཏང་ན་སློབ་དུས་རེ་ལ་གཏན་འབེབས་ལྟར་ཆད་པ་དངུལ་སྒོར་
སུམ་སྟོང་གཏོང་གི་རེད་ཟེར་གྱིས། ཧིན། སྒྲིག་སྲོལ་དེ་འདྲ་དཔེ་རེད་” ཅེས་
བཤད། སྐབས་དེར་བཀྲ་ཤིས་རྡོ་རྗེས་ “འོ་ན་ཕྲུ་གུ་སློབ་གྲྭར་བཏང་ན་མི་ཚེ་
ཡག་པོ་འཁྱོལ་བ་བྱ་རྒྱུ་ཁས་ལེན་གྱི་རེད་དམ། ཁས་ལེན་གྱི་མ་རེད་པཱ། ཁྱད་
མཚར་འདུག དེང་སང་སྐད་ཆ་དེ་འདྲ་ཞིག་ཤོད་རྒྱུ་ཡོད་པ་འདྲ། ད་ཡིན་
ནའི་དཔོན་པོའི་བཀའ་དང་རི་གཟར་གྱི་རྦབ་ཅེས་པ་ལྟར་གྱེན་ལོག་བྱེད་ཤེས་ཀྱི་
རེད་དམ་” ཞེས་ བཤད། ཕུན་ཚོགས་ཀྱིས་ “ རྒན་ ལགས་ ཐུགས་ ཁྲལ་གནང་



ཉམ་ཆུང་བུ་མོའི་ལས་དབང་།
དགོས་མ་རེད། ངའི་བུ་མོ་ཁྱེད་ཀྱི་ཁྱིམ་ལ་བཏང་རྗེས་འགག་རྩ་དེ་ང་གཉིས་ཕ་
མའི་འདོད་འདུན་ལྟར་རྗེས་མའི་འགྲོ་ལུགས་གནང་རྒྱུ་དེ་མ་འགྱུར་བ་གནང་
དགོས”ཞེས་བཤད་པས་བཀྲ་ཤིས་རྡོ་རྗེས་“འ་རྫི། པཱ་ལགས་ཁྱེད་རང་ད་དུང་
ཐུགས་ཡིད་ཆེས་ཀྱི་མེད་པ་འདྲ། ཕོ་ཁྱོ་གའི་སྐད་ཆ་རེད་པཱ་”ཞེས་བཤད།
མ་ཆོས་འཛོམས་ཀྱིས་བག་ཐུག་དཀར་ཡོལ་ཆེན་པོ་རེ་ཞུས་ནས་འཁྱེར་
ཡོང་བ་དང༌། བདེ་སྐྱིད་དཔལ་འཛོམས་ཀྱིས་ཁོའོ་ཙེ་དང་། སུར་པན་འཁྱེར་
ཡོང་ནས་ཅོག་ཙེའི་ཐོག་བསྒྲིགས། ཁོང་ཚོས་བག་ཐུག་འཐུང་གིན་དེང་སང་གི་
གྲོ་ཞིབ་འདྲ་མིན་གྱི་བྲོ་བའི་སྐོར་དང་། གྲོང་གསེབ་ཏུ་ལྷད་མེད་པའི་གྲོ་ཞིབ་
ཡོད་ཚུལ་སོགས་གླེང༌། མ་ཆོས་འཛོམས་ཀྱིས་སྐད་ཆ་ག་རེ་ཉན་ནའང་སེམས་
ནང་སང་ཉིན་རང་གི་བུ་མོ་ཐོན་རྒྱུའི་དུས་ཚོད་ཇེ་ཐུང་དུ་འགྲོ་བར་བསམས་
ནས་སེམས་གྲང་ལྷང་ལྷང་བྱས། དེའི་རྐྱེན་གྱིས་སླར་ཡང་བུ་རྫི་བསུ་མཁན་བཀྲ་
ཤིས་རྡོ་རྗེ་ཟེར་བ་དེ་ལ་མངགས་ཆ་བྱ་རྒྱུའི་དོན་དག་མང་པོ་ཞིག་ཡིད་ལ་དྲན།
ཁོ་མོས་བཀྲ་ཤིས་རྡོ་རྗེར་“རྒན་ལགས། ངའི་བུ་མོ་འདི་ད་ལྟ་ལྷ་ས་ཕར་བཞག་
རྫོང་མཁར་དུ་ཡང་ཐེངས་གཅིག་རང་ལས་འགྲོ་མྱོང་མེད། གང་ཅིའི་ཐད་གྲོང་
གསེབ་པའི་ ཕྲུ་ གུའི་ གླེན་རྟགས་ཡོད་ པས་ ཐུགས་ ངང་ རིང་ གིས་ བཀའ་ སློབ་
གནང་རོགས། ཨ་མ་ང་ལ་སེམས་ཁྲལ་ཆེ་ཤོས་ལ་བུ་མོས་གླེན་རྟགས་བྱས་ནས་
ཕྱི་ལ་འགྲོ་སྐབས་བརླག་ན་བསམ་གྱིས། དེང་སང་རླུང་འཕྲིན་ནང་ནས་རྟག་
པར་བུ་མོ་ལོ་བཅུ་གྲངས་བྱས་པ་དང་། ཉི་ཤུ་རྩ་གྲངས་བྱས་པ་དེ་འདྲ་བརླག་
སོང་ཟེར་བའི་གསལ་བརྡ་ཡང་ཡང་གཏོང་གི་འདུག གནས་ཚུལ་དེ་འདྲ་བྱུང་
ན་དཔེ་བསགས་ཀྱི་རེད་” ཅེས་བཤད། ཕུན་ཚོགས་ཀྱིས་ཐུག་པའི་དཀར་ཡོལ་
ཡང་ཅོག་ཙེའི་ཐོག་ཏུ་བཞག་སྟེ་“འ་ལད། ཆོས་འཛོམས། རང་སྡུག་རིགས་
ངན་ཚད་མི་ཡོང་ངམ་བསམས་ནས་རྣམ་རྟོག་ངན་པ་མ་སློང་། བོར་བརླག་
ཕྱིན་སོང་ཟེར་བའི་ཕྲུ་གུ་དེ་ཚོ་ག་སོང་ཆ་མེད་དུ་འགྲོ་བ་དེ་ལ་མི་ཚོས་ཟེར་ཡས་
བྱས་ན་རྒྱུ་མཚན་གཙོ་བོ་གཉིས་ཡོད་པ་འདྲ། གཅིག་ནི་བུ་མོ་ཁ་ཤས་ལྷ་སར་བུ་
26



ཉམ་ཆུང་བུ་མོའི་ལས་དབང་།
རྫིར་ཕྱིན་ནས་གང་ཙམ་སོང་རྗེས་སྦྱིན་བདག་གི་ས་ནས་དངོས་པོ་རྩ་ཆེ་བ་རེ་
ཟུང་བརྐུ་ཐུབ་རྗེས་ཕྱི་ལོགས་སུ་བྲོས་བྱོལ་བྱས་ཏེ་འཁྱམས་ཀྱེ་དང་མཉམ་དུ་འགྲོ་
བ་དེ་རེད། ང་ཚོའི་བུ་མོས་རྐུ་མ་ཟེར་བ་དེ་བརྐུས་ཤོག་ཟེར་ཡང་བློ་ཁོག་མེད་
པས་ག་ནས་བརྐུ། བྱས་ཙང་དེའི་ཐད་ཀྱི་གནས་ཚུལ་ལྷག་གི་མ་རེད། ཡང་
གནས་ཚུལ་གཞན་ཞིག་ནི་བུ་རྫིའི་ཁྱིམ་བདག་ཉུང་ཤས་ཀྱིས་དང་ཐོག་བུ་རྫི་བསུ་
དུས་འཇོན་པོ་དགའ་བཅོ་བརྒྱད་གཏོང་རྒྱུ་ཡོད་ཅེས་ཟེར་ཡང་རྗེས་སུ་སོ་སོའི་བུ་
ཕྲུག་འཚར་ལོངས་བྱུང་རྗེས་བུ་རྫིར་བརྙས་འདོགས་སྣ་ཚོགས་བྱས་ནས་བུ་རྫི་དེ་
འུ་ཐུག་པ་བཟོས་ཐོག་ཕྱི་ལོགས་སུ་འཁྱམས་ནས་ལས་ཀ་སྡུག་རིགས་ངན་ཚད་
ཚང་མ་བྱེད་མཁན་དུ་གྱུར་གྱི་ཡོད་བཟོ་འདུག དེ་འདྲ་ཆགས་པར་ང་ཚོའི་བུ་
མོའི་སྦྱིན་བདག་གིས་ང་གཉིས་ཕ་མ་བློ་བདེའི་བཀའ་མོལ་མང་པོ་གསུངས་མ་
བྱུང་ངམ་”ཞེས་ཧ་ཅང་རྒོད་མདོག་ཁ་པོའི་ངང་རྒྱུ་མཚན་མང་པོ་དྲངས་པས་
བཀྲ་ཤིས་རྡོ་རྗེས་ཀྱང་“ད་ག་རང་རེད། དེང་སང་ལྷ་སའི་ནང་བུ་རྫི་ཁ་ཤས་ག་
སོང་ཆ་མེད་དུ་འགྱུར་དོན་པཱ་ཕུན་ཚོགས་ལགས་ཀྱིས་གསུངས་པ་དེ་གཉིས་གཙོ་
བོ་རེད། ང་ཚོའི་དབར་དོན་རྐྱེན་དེ་འདྲ་ག་ནས་ལྷགས་སྲིད་”ཅེས་བཤད་ནས་
ཕུན་ཚོགས་ཀྱི་རྒྱས་བཤད་དེ་སྔར་བས་ཟིལ་ཤུགས་ཆེ་རུ་གཏོང་བ་ལྟར་བྱས་པས་
ཆོས་འཛོམས་ཀྱིས་མགོ་བོ་ལྕོག་ལྕོག་བྱས། །
ཕྱི་ཉིན་དེའི་ཞོགས་པ་ནམ་སྐྱ་གསལ་མ་ཐག་ཆོས་འཛོམས་ཀྱིས་མགྱོགས་
པོ་མལ་ནས་ལངས། གྲོང་ཚོ་དེར་དགོང་མོ་ཆུ་ཚོད་བཅུ་གཉིས་བར་གློག་ཡོད་
པ་ལས་ཞོགས་པ་ གློག་མེད་སྟབས་ས་སྣུམ་གྱི་བཞུ་མར་ཞིག་སྤར། མེ་བཏང་
ནས་ཞོགས་ཇ་བཟོས་རྗེས་བུ་མོ་བདེ་སྐྱིད་དཔལ་འཛོམས་ལ་སྐད་བཏང་སྟེ་ཁ་ངོ༌
འཁྲུ་རུ་བཅུག ཕུན་ཚོགས་དང་བུ་མོ་བསུ་མཁན་བཀྲ་ཤིས་རྡོ་རྗེ་མ་ལངས་གོང་
ཆོས་འཛོམས་ཀྱིས་བདེ་སྐྱིད་དཔལ་འཛོམས་ཀྱི་ སྐྲ་ཐུང་ཐུང་དེ་ ལྷས་ པ་ དང་
སྦྲགས་ད་དུང་ཁ་ཏ་མང་པོ་ཞིག་བྱས། “བུ་མོ། དེ་རིང་ནས་བཟུང་ང་ཨ་མས་
རང་ལ་ཞོགས་ལྟར་ལོངས་ཤོག་ཅེས་སྐད་གཏོང་མཁན་མེད། མི་ཚོའི་ནང་དུ་



ཉམ་ཆུང་བུ་མོའི་ལས་དབང་།
སླེབས་རྗེས་སོ་སོའི་ནང་དང་གཏན་ནས་འདྲ་གི་མ་རེད། སྦྱིན་བདག་གིས་མི་
ཐུབ་པ་སྐུལ་གྱི་མ་རེད། སྐུལ་བ་དེ་ཚོ་ཧུར་ཐག་གྱིས། ངས་བུ་མོ་རང་ལ་ཡིད་
ཆེས་ཡོད། མི་ཚང་ཕྱུག་པོ་ག་འདྲ་ཞིག་ཡིན་རུང་དང་པོའི་གཏམ་དཔེར་“ ཤ་
ཁང་མུན་པ་ནག་ཀྱང་ཤ་ལ་གྲངས་ཀ་ཡོད་” ཟེར་བ་རེད། དང་པོ་ཁབ་སྐུད་
ཙམ་ཡང་འདོད་པ་བྱས་ནས་རྐུ་འཁྱེར་མ་བྱེད་ཨ། རང་ཉོན་ཞིག ཨ་མ་ང་
རང་གྲོང་གསེབ་པ་གཙང་གཙང་བཀྲུས་ནས་མི་དག་པ་ཞིག་ཡིན། ཤེས་བྱ་ཡོན་
ཏན་གང་ཡང་མེད། ཡིན་ནའི་ངའི་མི་ཚེ་འདིར་ད་བར་མིང་ཆས་ངན་པ་
ཐོགས་མྱོང་རྩ་བ་ནས་མེད། ང་རང་ཚོ་བོད་རིགས་ཚོས་ཁ་ཉུང་བ་དང་ལག་པ་
གཙང་བ་དེ་ཡོན་ཏན་ཡིན་ཟེར་བ་རེད། དེ་ཚོ་སེམས་ལ་ཞོག རང་སྦྱིན་
བདག་གི་སར་སླེབས་རྗེས་དམའ་ས་བཟུང་ནས་སྡོད་དགོས་རེད་དཱ། གང་ལྟར་
ཁོང་ཚོ་གནས་སྐབས་སོ་སོའི་ནང་མི་ནང་བཞིན་བྱེད་རྒྱུ་དང་ཕུགས་ལ་རང་གིས་
འཇོན་པའི་ལས་ཀ་ཞིག་འཚོལ་རྒྱུ་གཏན་འཁེལ་བྱས་ཡོད། པ་ཕ་ལྷ་སར་ཕྱུར་
སྐམ་དང་མར་འཚོང་བར་སླེབས་ཀྱི་རེད། དེ་དུས་བུ་མོ་རང་གང་ཅིའི་ཐད་
ཡག་པོ་འདུག་ཟེར་རྒྱུ་ཡོད་པ་ཞིག་བྱེད་རོགས།...”ཟེར་བ་སོགས་མང་པོ་
ཞིག་བཤད་པས་བདེ་སྐྱིད་དཔལ་འཛོམས་ཀྱིས་“ཨ་མ་ལགས་ཁྱེད་རང་ཐུགས་
ཁྲལ་གནང་མི་དགོས། ངས་ཚང་མ་ཤེས་སོང་”ཞེས་བཤད་ཅིང་བཀྲ་ཤིས་རྡོ་
རྗེས་ཐབ་ཚང་ནས་སྣུམ་བཞུ་སྤར་ནས་མེ་བཏང་ཟིན་པ་དང་ཁོ་གཉིས་མ་སྨད་
གླེང་མོལ་བྱེད་པ་ཤེས་ཀྱང་མགོ་བཏུམས་བརྒྱབ་ནས་ཉལ། །
རྟ་ལྗང་ གཞོན་ནུའི་ འོད་ སྟོང་ མཐའ་ ཡས་ ས་ གཞི་ ཆེན་ པོའི་ གོས་ སུ་
མནབས་པར་གྱུར་ཅིང་། གྲོང་ཚོའི་གང་ས་ནས་ཕྱུགས་རིགས་འཚོ་བར་འགྲོ་
བའི་ཕྱུགས་རྫིའི་སིལ་གླུ་ཡང་ཡང་རྣ་བར་གྲགས་འོང་པའི་ཚེ་ཕ་ཕུན་ཚོགས་དང་
བཀྲ་ཤིས་རྡོ་རྗེས་ཡར་ལངས་ཏེ་འཁྲུད་བརྒྱབ། ཐབ་ཚང་དུ་ཡོང་ནས་ཞོགས་ཇ་
སོས་པ་འཐུང་བཞིན་དུ་ཕྱུར་ཞིབ་གཙང་མ་བརྒྱབ་པའི་རྩམ་པ་བགམས། ཆོས་
འཛོམས་ཀྱིས་བུ་མོའི་འཁྱེར་བྱེད་ལྟོ་ཕད་ཆུང་ངུ་ཞིག་གི་ནང་ཕྱུར་སྐམ་དང་ཉུང་



ཉམ་ཆུང་བུ་མོའི་ལས་དབང་།
་
མ་བསྲེགས་མ། ཡོས་སྲན་མ་སོགས་རྔན་པ་བྱུར་བུར་འགྱེངས། འགྱིག་རིས་
ཐོག་ཡས་སྒྲོན་གསུམ་བརྒྱབ་པ་དང༌། ཁ་བཏགས་གསར་པ་ཞིག་དེ་གར་བཏོན་
བཞག བཀྲ་ཤིས་རྡོ་རྗེས་“པཱ་ཕུན་ཚོགས་ལགས། ད་ངེད་གཉིས་ཐོན་ན་ཏག་
ཏག་མ་རེད་པས་”ཞེས་དྲན་སྐུལ་བྱས་པ་དང་ཕུན་ཚོགས་ཀྱིས་“སྔོན་ལ་གསོལ་
ཇ་མཆོད་དང་། ལམ་འགྲམ་དུ་སླེབས་པ་དང་མོ་ཊ་ལམ་སེང་ཡོང་གི་རེད་”
ཅེས་བཤད། མ་ཆོས་འཛོམས་ཀྱིས་བདེ་སྐྱིད་དཔལ་འཛོམས་ཀྱི་ངོ་གདོང་ལ་ལྟ་
བཞིན་མིག་ཟུང་ལ་མཆི་ཞག་གིས་ཁེངས། དེ་ནས་ཕ་ཕུན་ཚོགས་ཀྱིས་བདེ་སྐྱིད་
དཔལ་འཛོམས་ཀྱི་ གྱོན་ཆས་ཙག་ཙིག་བླུགས་པའི་འགྱིག་ ཕད་དེ་ སྒལ་ པར་
འཁྱེར་བ་དང་ཆོས་འཛོམས་ཀྱིས་ཇ་དམ་དང་དཀར་ཡོལ་ལྔ་བླུགས་པའི་ལྟོ་ཕད་
སྒལ་པར་འཁྱེར་ནས་བདེ་སྐྱིད་དཔལ་འཛོམས་དང་ཁོ་མོ་བསུ་མཁན་བཀྲ་ཤིས་
རྡོ་རྗེ་གཞུང་ལམ་གྱི་འགྲམ་དུ་སྐྱེལ་བར་སོང་། སྐབས་དེ་དུས་བདེ་སྐྱིད་དཔལ་
འཛོམས་ཀྱི་སློབ་གྲོགས་སྒྲོལ་མ་དང་ཚེ་རིང་ལྷ་མོ། སྒྲོལ་མ་དབྱངས་ཅན་བཅས་
ཀྱིས་ཀྱང་ཞོགས་པ་ནས་གྲབས་པ་ལྟར་ཁ་བཏགས་རེ་དང་ཇ་ཆང་འཁྱེར་ནས་
ཁོང་ཚོའི་རྗེས་སུ་རྒྱུག་ཡོང་སྟེ་མཉམ་དུ་རླངས་འཁོར་སྒུག་སར་སླེབས། དེ་གར་
སླེབས་རྗེས་ཡུད་ཙམ་རིང་སྤྱི་སྤྱོད་རླངས་འཁོར་ཡོང་མཁན་མེད་པས་མ་ཆོས་
འཛོམས་དང་བདེ་སྐྱིད་དཔལ་འཛོམས་ཀྱི་སློབ་གྲོགས་གསུམ་པོས་ཇ་ཆང་ཞུས་
ནས་བཀྲ་ཤིས་རྡོ་རྗེ་དང་བདེ་སྐྱིད་དཔལ་འཛོམས་ལ་བཀྱག བཀྲ་ཤིས་རྡོ་རྗེར་
ཕུན་ཚོགས་ཀྱིས་སྔོན་ཆད་ཡིན་ན་ལྷ་ སར་འགྲོ་དུས་ ཡིན་གཅིག་མིན་གཅིག་
རླངས་འཁོར་འཚོལ་བར་རྫོང་མཁར་དུ་འགྲོ་དགོས་པ་དང་། གལ་སྲིད་རླངས་
འཁོར་མ་རྙེད་ན་ཞག་པོ་རེ་གཉིས་རྫོང་དུ་མུ་མཐུད་སྒུག་དགོས་པའི་སྐོར་དང་།
ད་ཆ་བོད་ཀྱི་ས་ཕྱོགས་གཞན་དང་འདྲ་བར་རླངས་འཁོར་ཧ་ཅང་འབེལ་པོ་ཡོད་
སྟབས་རྙོག་གྲ་དེ་ལྟ་བུ་བྱེད་མི་དགོས་པའི་སྐོར་སོགས་གླེང༌། སློབ་གྲོགས་སྒྲོལ་
མ་དང༌། ཚེ་རིང་ལྷ་མོ། སྒྲོལ་མ་དབྱངས་ཅན་བཅས་ཀྱིས་སྐད་ཆ་ཧབ་ཐོབ་
རྒྱག་པ་བཞིན་བདེ་སྐྱིད་དཔལ་འཛོམས་ལ་ལྷ་ས་ནས་འགྲོ་མི་ཡོད་དུས་འཕྲིན་
29



ཉམ་ཆུང་བུ་མོའི་ལས་དབང་།
ཡིག་བསྐུར་ཤོག་ཨ། ང་ཚོ་ལྷ་སར་སླེབས་རོགས་བྱས་ན་རང་གི་སར་ལྟ་བར་
ཡོང་གི་ཡིན་”ཞེས་ཟེར། ཡང་སྒྲོལ་མ་དབྱངས་ཅན་གྱིས་ཁོ་མོའི་ཁྱིམ་གྱི་ཁ་པར་
ཨང་གྲངས་ཤོག་བུའི་ཐོག་བྲིས་ཏེ་བདེ་སྐྱིད་དཔལ་འཛོམས་ལ་སྤྲད། “བདེ་
སྐྱིད་དཔལ་འཛོམས། ལྷ་སར་སླེབས་ནས་ང་ལ་དགོང་དྲོ་སློབ་མཚམས་བཞག་
རྗེས་ཁ་པར་རྒྱོབ་ཤོག་ཨ”ཞེས་ཟེར། བདེ་སྐྱིད་དཔལ་འཛོམས་དང་ཁོ་མོའི་
སློབ་གྲོགས་ཚོས་རྗེས་སུ་སྐད་ཆ་ཤོད་རྒྱུའི་གོ་སྐབས་མེད་པ་ལྟར་ཕན་ཚུན་སྙིང་
གཏམ་གླེང་བ་དང༌། འབྲལ་མི་འདོད་པའི་ངང་ཚུལ་བསྟན་པ་འདིས་མ་ཆོས་
འཛོམས་ཀྱི་སེམས་ནང་སློབ་གྲོགས་ཟེར་མཁན་འདི་ཡང་སྤུན་མཆེད་ལས་ལྷག་
པ་འདུག་སྙམ་ཞིང་། རང་གི་གཅུང་པོ་སྲི་ཐར་གྱིས་བདེ་སྐྱིད་དཔལ་འཛོམས་
ལྷ་སར་འགྲོ་ཁར་ལྟ་ཙམ་བྱེད་དུ་མ་ཡོང་བར་ཚིག་ཟ་བྱས།
ཁོང་ཚོས་ཇ་སྲུབས་མ་ཇ་དམ་གང་ནས་ཕྱེད་ཙམ་བཏུངས་པ་དང་ཆང་
ཧུའུ་ཕྱེད་ཙམ་བཏུངས་མཚམས་སུ་འགྲུལ་པ་བཅུ་གྲངས་ཤིག་བླུགས་ཡོད་པའི་
སྤྱི་སྤྱོད་རླངས་འཁོར་ ཞིག་ མདུན་ནས་ ཡོང་ བས་ བཀྲ་ ཤིས་ རྡོ་ རྗེས་ ལག་ པ་
བརྐྱངས་ཙམ་བྱས་མ་ཐག་རླངས་འཁོར་དེ་རྟ་ཕོའི་སྲབ་མདའ་འཐེན་པ་ལྟར་
ཁོང་ཚོའི་འཁྲིས་སུ་བསྡད། བཀྲ་ཤིས་རྡོ་རྗེས་“ཝ་ཡེ། འདི་ནས་ལྷ་ས་དབར་
མི་རེར་བདལ་གླུ་ག་ཚོད་རེད་དམ”ཞེས་དྲིས། ཁ་ལོ་བས་“སྒོར་ཉི་ཤུ་བྱེད་ཀྱི་
ཡོད། ཚང་མ་གཅིག་གྱུར་རེད། ཕེབས་ཀྱི་ཡིན་ནམ་”ཞེས་ཟེར་བས་བཀྲ་ཤིས་
རྡོ་རྗེས་“འོ་འགྲོ་གི་ཡིན་”ཞེས་བཤད་པ་དང་། བུ་མོ་བདེ་སྐྱིད་དཔལ་འཛོམས་
ལ་“ཡར་འཛུལ་ཞིག་” ཅེས་བརྗོད་ཅིང་། ཁོང་གཉིས་ཀྱིས་རྒྱབ་ངོས་སུ་ཡོད་
པའི་རྐུབ་སྟེགས་སྟོང་པ་རེའི་ཐོག་བསྡད། གྱོན་ཆས་བླུགས་པའི་འགྱིག་ཕད་
དང་ལྟོ་ཕད་ཆུང་ངུ་ཕབ་སྟེ་རྐང་པའི་འཁྲིས་སུ་བཞག་
སྤྱི་སྤྱོད་རླངས་འཁོར་དལ་བུས་དེ་ནས་ཐོན་པ་དང༌། བདེ་སྐྱིད་དཔལ་
འཛོམས་ཀྱིས་རླངས་འཁོར་གྱི་སྒེའུ་ཁུང་ལས་མགོ་བོ་ཕྱིར་བཏོན། མིག་གཉིས་
ལ་ མཆི་ མས་ ཁེངས་ བཞིན་ལག་ གཡོན་ པས་ གཡབ་ གཡོབ་བྱེད་ཀྱིན་ “ ཨ་ མ་
30



ཉམ་ཆུང་བུ་མོའི་ལས་དབང༌།
་
ལགས། ག་ལེ་བཞུགས་ཨ་”ཞེས་འབོད་སྐད་ཡང་ཡང་བྱས་པ་དང་། ཨ་མས་
ཀྱང་“བུ་མོ། ཡག་པོ་བྱས་ནས་རྒྱུག་ཨ། མགྱོགས་པོ་ཐུག་ཡོང་”ཞེས་ངུ་སྐད་
དང་འབྲེལ་ནས་སྐད་ཆེན་པོ་བརྒྱབ། ཁོ་མོའི་སློབ་ གྲོགས་གསུམ་པོས་ཀྱང་
“བདེ་སྐྱིད་དཔལ་འཛོམས། མགྱོགས་པོ་ཐུག་ཡོང་”ཞེས་ལག་པ་གཡབ་གཡོབ་
བྱས། རླངས་འཁོར་གྱི་བགྲོད་ ཤུགས་མྱུར་ཚད་ཇེ་མགྱོགས་སུ་སོང་བ་དང་།
བུ་མོ་བདེ་སྐྱིད་དཔལ་འཛོམས་དང་མ་ཆོས་འཛོམས་བར་འགྱངས་ཇེ་རིང་དུ་
སོང་སྟེ་ཕན་ཚུན་མཐོང་རེས་མེད་པ་ཆགས། རླངས་འཁོར་གྱིས་རི་ཟུར་ཞིག་
བརྒྱབ་རྗེས་གང་ཡང་མཐོང་རྒྱུ་མེད་ཀྱང་མ་ཆོས་འཛོམས་ཀྱིས་ད་དུང་ལམ་ཟུར་
ནས་མ་བྲལ་བར་རྒྱང་ལྟ་བྱེད་ཀྱིན་བསྡད། ཕ་ཕུན་ཚོགས་ཀྱིས་“ཡ། ད་ང་ཚོ་
ལོག་འགྲོ། ལྟ་རྒྱུ་གང་ཡོད་”ཅེས་ཟེར།
མ་ཆོས་འཛོམས་ཀྱི་སེམས་ལ་ངའི་བུ་མོ་དེ་མིག་གིས་མཐོང་སའི་རི་དེའི་
རྒྱབ་ལ་འགྲོ་གི་ཡོད་པ་རེད་སྙམ་ཞིང་། སེམས་གྲང་ཤུར་ཤུར་ངང་ཁྱིམ་དུ་ལོག
ཕུན་ཚོགས་ཀྱིས་ “ ཆོས་འཛོམས། ད་ཡག་པོ་བྱུང་སོང་། སེམས་ཁྲལ་བྱེད་
དགོས་མ་རེད་”ཅེས་བཤད། འོན་ཀྱང་ཆོས་འཛོམས་ཀྱིས་ཁྱིམ་གྱི་སྒོ་འཛུལ་མ་
ཐག་བུ་མོའི་དཔེ་ཁུག་དེ་ཉི་གཡབ་འོག་གི་རྒྱུག་གདང་ཐོག་བཀལ་ནས་བཞག་
ཡོད་པ་དང༌། ཁང་པ་སྦུག་མའི་ཅོག་ཙེའི་ཐོག་སློབ་དེབ་དང་སྦྱངས་ཚན་འབྲི་
འཕྲོའི་དེབ་དང་སྨྱུ་གུ་རང་འཇགས་སུ་བཞག་ཡོད་པ་མཐོང་བས་རང་དབང་
མེད་པར་མགྲིན་པ་མཆི་མས་བརྣངས་ཤིང༌། མིག་གཉིས་ནས་མཆི་མ་མུ་ཏིག་
གི་སྲད་བུ་ཆད་པ་ལྟར་ཁྲུམ་ཁྲུམ་དུ་འཛགས། ཁོ་མོས་སྦྱངས་དེབ་དང་སྨྱུ་གུ་
ཡར་བླངས་ཏེ་བྲང་ཁར་སྦྱར། སྐད་ཆེན་པོས་“ཨ་ཙི། ངས་བསམ་བློ་གང་འདྲ་
བཏང་བ་ཡིན་ནམ། ངའི་བུ་མོ་...”ཞེས་ངུ་འབོད་བྱས། ཕུན་ཚོགས་ཀྱིས་
“འ་རྫི། འདི་ལ་བཤད་དང་མ་བཤད་མི་འདུག ལྟས་ངན་རེད། ལོ་རྒན་དྲུག་
ཅུར་སླེབས་གྲབས་ཡོད་ནའི་ད་དུང་བསམ་གཞིགས་བྱེད་ཤེས་ཀྱི་མེད་པ་འདྲ།
ཕྲུ་གུ་བྱེས་ལ་ ཐོན་པའི་མཇུག་ལ་མིག་ཆུ་རྫོགས་རྒྱུ་མེད་ པ་ བཏང་ནས་ ཕན་
31



ཉམ་ཆུང་བུ་མོའི་ལས་དབང་།
ཐོགས་ག་རེ་ཡོད། རླུང་རྟ་ཆག་གི་རེད། བསམ་བློ་ཐོངས་དང༌། ཕྲུ་གུ་འགོ་
ཐོན་འགོ་ཚུགས་པ་རེད་དཱ་”ཞེས་བཤད་མོད། འོན་ཀྱང་ཕུན་ཚོགས་རང་གི་
སེམས་ཀྱང་སྟོང་ལྷང་ངེ་བར་གྱུར།
ཆོས་འཛོམས་ཀྱིས་བུ་མོ་ཡོད་མེད་ཀྱི་དོན་ལ་བསམ་བློ་མ་འཁོར་བ་ག་ཚོད་
བྱས་རུང་མིག་ལམ་དུ་ཁང་པ་སྟོང་སེང་ངེར་གྱུར་པའི་སྣང་བ་ཡལ་དཀའ་བར་
གྱུར་ཅིང་། སྔ་དྲོ་ཡར་ལངས་མ་ཐག་སྐད་ཆ་ཤོད་ས་མེད་པ་ལྟ་བུ་དང་། ཉིན་
དགུང་དང་དགོང་དྲོ་མི་ཞིག་སླེབས་རྒྱུ་ཆད་པའི་སྣང་བ་མ་ཡལ་བར་ཟླ་ཤས་
སོང་། བདེ་སྐྱིད་དཔལ་འཛོམས་ཀྱི་གྱོན་ཆས་རྙིང་པ་སོགས་ཐེངས་རེ་མཐོང་
དུས་སེམས་ནང་དྲན་ཤུགས་ཆེར་སྐྱེས་ནས་མིག་གཉིས་མཆི་མས་ཁེངས་ཁེངས་
པར་ལུས། ཉིན་ཞིག་ཆོས་འཛོམས་ཀྱིས་བདེ་སྐྱིད་དཔལ་འཛོམས་ཀྱི་སློབ་དེབ་
ཡོད་ཚད་ཆ་སྒམ་ཐོག་གྲལ་སྟར་བསྒྲིགས་ནས་འཇོག་སྐབས་སློབ་དེབ་གཅིག་གི་
ཁོག་ནས་སྔ་ལོའི་དྲུག་གཅིག་བྱིས་པའི་དུས་ཆེན་སྐབས་སློབ་གྲོགས་སྒྲོལ་མ་དང༌།
ཚེ་རིང་ལྷ་མོ། སྒྲོལ་མ་དབྱངས་ཅན་སོགས་མཉམ་དུ་བླངས་པའི་དུས་སྟོན་གྱི་
དྲན་རྟེན་འདྲ་པར་ཞིག་ཡོད་པ་མཐོང་། བདེ་སྐྱིད་དཔལ་འཛོམས་མཉམ་དུ་
བརྒྱབ་པའི་དྲན་རྟེན་འདྲ་པར་ཞིག་ཡོད་པ་མཐོང་རྗེས་ཆོས་འཛོམས་ཀྱིས་འདྲ་
པར་དེ་ལག་ཏུ་བླངས་ཏེ་ཞིབ་མོར་བལྟས་ཤིང་། བདེ་སྐྱིད་དཔལ་འཛོམས་ལ་
ཐོབ་པའི་“བཟང་གསུམ་སློབ་མའི་”གཟེངས་བསྟོད་ལག་ཁྱེར་གྱི་པར་སྒྲོམ་ནང་
བཅུག་སྟེ་གྱང་ཐོག་ཏུ་བཀལ།
ལེའུ་གསུམ་པ། སློབ་ཕྲུག་གཡོག་མོར་གྱུར་པ།
གཙང་སྦྲ་ཉམས་བཟང་ལྡན་པའི་མི་ཚང་ཕྱུག་པོ་རུ་སླེབས་ཀྱང་། །
ཟོལ་མེད་ཤ་ཚ་ཅན་གྱི་ཕ་མའི་བྱམས་བརྩེ་དང་བྲལ་བའི། ། །
བུ་མོ་ལས་སྐལ་དམན་པས་གཞན་གྱི་རྐུབ་གཡོག་ལ་གཞོལ་བ། །།
སློབ་ཕྲུག་གཡོག་མོར་གྱུར་པའི་ཉམ་ཐག་ངང་ཚུལ་ལ་ལྟོས་དང་། །
32



ཉམ་ཆུང་བུ་མོའི་ལས་དབང་།
བདེ་སྐྱིད་དཔལ་འཛོམས་རང་ཡུལ་བྲལ་ནས་ལྷ་སའི་ཀུ་རུ་ཟམ་པའི་སྟེང་
དུ་སླེབས་པ་དང༌། རྣ་བར་སྙན་པར་གྲགས་པའི་གྲོང་ཁྱེར་གྱི་ཁང་པ་མཐོ་བ་
དང་། མི་མང་བ། རླངས་འཁོར་མང་བ་སོགས་ཟང་ཟིང་ལང་ལོང་གི་འཇིག་
རྟེན་སྔར་ན་མིག་ལམ་དུ་མ་འཆར་བ་ཞིག་མཐོང་སྐབས་སེམས་ནང་དེ་སྔ་གྲོང་
གསེབ་ཏུ་ལྟ་རྒྱུ་ཡོད་པའི་བརྙན་འཕྲིན་ནང་གི་ཁང་པ་ལ་སོགས་པ་དེ་ཚོ་ལྷ་ས་
ནས་པར་བླངས་པ་འདྲ་བ་ལ་ཨ་སྙམ། ཡང་ཁོ་མོའི་སེམས་ལ་ད་ནི་སྦྱིན་བདག་
གིས་རང་ཉིད་ལྷ་སའི་ནང་ཕན་ཚུན་ལན་སྐྱེལ་བ་དང་ཅ་ལག་ལེན་སྐྱེལ་བྱེད་དུ་
བཏང་ན་ག་འདྲས་ཟེ་འགྲོ་ཤེས་ཡོང་ངམ་སྙམ། བསམ་བློ་གཏོང་གིན་དུ་ཡང་
རྒན་ལགས་འདིའི་གཟིམ་ཁང་ག་འདྲ་ཞིག་ཡོད་དམ། རང་ཉིད་ཀྱི་ཕ་མ་གཉིས་
ད་ལྟ་ག་རེ་བསམ་གྱི་ཡོད་ནཱ་སྙམ་པ་སོགས་འཆར་སྣང་མང་པོ་བྱུང་བས་སེམས་
པ་རྔ་ལོང་རྒུ་ལོང་བྱས། །
ལྷ་སའི་ནུབ་ངོས་སུ་སླེབས་སྐབས་བཀྲ་ཤིས་རྡོ་རྗེས་སྐད་ཤུགས་ཆེན་པོས་
“ཝ་ཡེ། འདི་གར་ཁ་གཅིག་བཀག་རོགས་གནང་”ཞེས་ཟེར་མ་ཐག་ཁ་ལོ་བས་
རླངས་འཁོར་དལ་བུར་བཀག བཀྲ་ཤིས་རྡོ་རྗེས་“བུ་མོ། ད་ང་གཉིས་བབས་
རན་སོང་” ཞེས་འགྱིག་ཕད་དེ་བདེ་སྐྱིད་དཔལ་འཛོམས་ཀྱི་སྒལ་པར་བསྐུར།
བཀྲ་ཤིས་རྡོ་རྗེས་རླངས་འཁོར་ལས་བབས་མ་ཐག་“བདེ་སྐྱིད་དཔལ་འཛོམས།
རང་ངའི་རྗེས་སུ་ཤོག་ཅིག ང་གཉིས་ལམ་ཐག་རིང་པོ་འགྲོ་དགོས་མ་རེད་”
ཅེས་བཤད་ཅིང༌། ལམ་བཞི་མདོ་ཁ་ཞིག་བཅད་ནས་སྲང་ལམ་རྡོ་གཅལ་བཏིང་
པ་ཞིག་བརྒྱུད་སོང་བས་སྐར་མ་ཉི་ཤུ་ཙམ་སོང་རྗེས་བཀྲ་ཤིས་རྡོ་རྗེའི་ཁྱིམ་གྱི་
མདུན་དུ་སླེབས། རྡོ་རྩིག་ལས་གྲུབ་པའི་ཁང་པ་སྟར་པ་གྲལ་དུ་བསྒྲིགས་པ་དེ་
དག་གཅིག་འདྲ་ཡོད་ཀྱང་བཀྲ་ཤིས་རྡོ་རྗེའི་ཁང་པ་རྒྱ་ཁྱོན་གང་ཙམ་གྱིས་ཆེ་བ་
ཡོད། ཁོ་པས་བདེ་སྐྱིད་དཔལ་འཛོམས་ལ་“ལྟོས་དང་བུ་མོ། ཕ་གི་ང་ཚོའི་
ཁང་པ་རེད་དཱ”ཞེས་ཟེར། ཁང་པའི་རྒྱལ་སྒོ་དམར་པོ་ཉིས་གཤིབ་ཡིན་པར་ད་
དུང་སྒོ་ཆུང་ཞིག་རྒྱལ་སྒོ་གཡོན་མའི་ཐོག་བརྟོལ་ཡོད་པ་དང་། སྒོའི་གཡས་
33



ཉམ་ཆུང་བུ་མོའི་ལས་དབང་།
གཡོན་སོ་སོར་རྡོའི་སེང་གེ་ཆུང་ཆུང་རེ་བསྒྲིགས་ཏེ་མཛེས་རྒྱན་སྤྲས་ཡོད་པས་
བདེ་སྐྱིད་དཔལ་འཛོམས་ཀྱི་སེམས་ནང་“འ་རྫི་ལཱ། མི་ཚང་འདི་དངོས་གནས་
ཕ་ཡུལ་གྱི་ཤང་མི་དམངས་སྲིད་གཞུང་ལས་རྫིག་པ་འདུག་”སྙམ། བཀྲ་ཤིས་རྡོ་
རྗེས་ཁུག་མ་ནས་ལྡེ་མིག་ཆག་པ་ཞིག་བཏོན་པ་དང་སྦྲགས་རྒྱལ་སྒོ་ཕྱེ། ཁོའི་
རྒྱབ་ཏུ་བདེ་སྐྱིད་དཔལ་འཛོམས་མཐོང་རྒྱུ་ཡོད་སྟབས་སྒོ་རའི་གཡས་གཡོན་
ནས་བོད་ཁྱི་བེའུ་ཙམ་ཞིག་དང་། སྤྱང་ཁྱི་ཆེན་པོ་ཞིག་གིས་སྐད་ཤུགས་དང་
ངར་ཤུགས་བསྡུར་བ་ཇི་བཞིན་ཤུགས་ཆེན་རྨུག ཡང་ཐོག་ཁེབས་སྤོས་འགྱིག་
དཀར་པོ་བཀབ་པ་དང་གཞོགས་ངོས་གསུམ་ཤེལ་སྒོ་ལྗང་གུས་བརྒྱན་པའི་ཉི་
གཡབ་ཆེན་པོའི་འོག་ཏུ་སླེབས་སྐབས་ཁྱི་ཕྲུག་དཀར་པོ་སྣ་ལེབ་པ་ཞིག་གིས་བདེ་
སྐྱིད་དཔལ་འཛོམས་ལ་རྨུག་ཙམ་རྨུག་ཙམ་དང་། ཡང་པང་ཁར་མཆོངས་ཙམ་
མཆོངས་ཙམ་བྱས།
བཀྲ་ཤིས་རྡོ་རྗེས་བདེ་སྐྱིད་དཔལ་འཛོམས་ཀྱི་འགྱིག་རས་སྒལ་པ་ནས་
འབེབས་སུ་བཅུག་པ་དང་ཁོ་མོས་ཕར་ལྟ་སྐབས་ཁང་པའི་སྦུག་ནས་རྐང་པར་ཞི་
མིའི་གཟུགས་བརྙན་བྱས་པའི་དྲུད་ལྷམ་ཆེན་པོ་ཞིག་གོན་པ་དང༌། གདོང་ལ་
གཉེར་མ་མང་པོ་ཡོད་རུང་ཁ་ལ་དམར་པོ་བྱུགས་ཤིང་། མཁུར་ཚོས་ལ་བཅོས་
མའི་དམར་མདངས་ཅུང་ཟད་རྒྱས་པ། མིག་སྤུ་ཡང་རྒོད་ཀྱི་གཤོག་པ་ལྟར་ནག་
ཁྱུ་རེར་བསྡད་པའི་རྨོ་བོ་ལགས་ཤིག་མར་དོན་ཡོང་། ཁོ་མོས་“བཀྲ་ཤིས་རྡོ་རྗེ་
ལགས། པ་མོག་བསུ་མཁན་ཞག་པོ་བཞུགས་དགོས་བྱུང་བ་འདྲ་”ཞེས་བཤད་
ཅིང༌། ཇ་དམ་ནས་བཀྲ་ཤིས་རྡོ་རྗེ་དང་བདེ་སྐྱིད་དཔལ་འཛོམས་ལ་ཇ་དཀར་
ཡོལ་གང་རེ་བླུགས། ཡང་བདེ་སྐྱིད་དཔལ་འཛོམས་ཀྱི་མགོ་ནས་མཇུག་བར་
ཞིབ་ཚགས་ཤིག་བལྟས་ རྗེས་ “འོ་ཡཱ། བུ་མོ་ཐང་མདོག་ཁ་པོ་ཞིག་འདུག་གཱ།
ལྷ་སར་ཡོང་ཐེངས་དང་པོ་ཡིན་པས་”ཞེས་ཟེར་བས་ཁོ་མོས་ “ལ་ཡིན་”ཞེས་
ལན་ཚིག་ གཅིག་ བཏབ་ པ་ དང་ མགོ་ བོ་ སྒུར་ཙམ་བྱས་ཏེ་ལངས་ལངས་པར་
བསྡད། ལོ་ན་དྲུག་ཅུར་ཉེ་བའི་རྒད་མོ་དེ་ནི་བཀྲ་ཤིས་རྡོ་རྗེའི་བཟའ་ཟླ་ཚེ་ཆོས་
34



ཉམ་ཆུང་བུ་མོའི་ལས་དབང་།
ཡིན་ཞིང༌། ཁོ་མོས་བདེ་སྐྱིད་དཔལ་འཛོམས་ ལ་ ལྟ་ བཞིན་ད་དུང་ཀེ་རེར་
ལངས་བསྡད་པ་མཐོང་བས་“འ་རྫི་བུ་མོ། ད་མར་སྡོད་དང་དེ་འདྲའི་ལྐུགས་
རྟགས་དོད་མདོག་ལ”ཞེས་འཛུམ་ཙམ་གྱིས་སོ་ཕྲེང་དཀར་པོ་དེ་ངོམ་པ་ལྟར་
བྱས། བདེ་སྐྱིད་དཔལ་འཛོམས་ཀྱིས་སྦོལ་གདན་ཐོག་རྐུབ་ གྲལ་བསྒྲིགས་མ་
ཕོད་པར་འབོལ་གདན་འཁྲིས་སུ་ཡོད་པའི་རྐུབ་སྟེགས་ཐོག་ཏུ་བསྡད། སེམས་
ནང་རྨོ་བོ་ལགས་འདིའི་ཚེམས་ཡག་པ་ལཱ་ཨང་སྙམ། །
ཚེ་ཆོས་ཀྱིས་ བཀྲ་ཤིས་རྡོ་རྗེར་སྦི་རག་འཁྱེར་ཡོང་ངམ་ཟེར་ བས་ ཁོས་
“ཏོག་ཙམ་མིན། དགོང་མོ་མ་ཉལ་གོང་ཏོག་ཙམ་འཐུང་གི་ཡིན། ད་ལྟ་འཐུང་
འདོད་མི་འདུག་” ཅེས་ཟེར། ཡང་ཁོ་མོས་“ཚེ་ཤོས་ཚེ་ཤོས་”ཞེས་དྲུད་ལྷམ་
ཆེན་པོ་དྲུད་བཞིན་ཁང་པའི་སྦུག་ཏུ་སོང་ནས་ཤོག་སྒམ་གྲུ་བཞི་ཆུང་ངུའི་ནང་
བླུགས་པའི་འོ་མ་ཞིག་འཁྱེར་ཡོང་། “ཡཱ། བུ་མོ། འདི་འདྲ་འཐུང་མྱོང་ཡོད་
པས་”ཞེས་བཤད་ཅིང་། ལག་ཏུ་སྤྱད་པས་ ཁོ་མོས་ “འཐུང་མྱོང་ཡོད་” ཅེས་
བཤད་དེ་ཤོག་སྒམ་ཐོག་གཟེར་བའི་སོག་མ་ལྟ་བུའི་འོ་མ་འཇིབ་བྱེད་དེ་ཚུར་
བཀོག་ནས་ག་ལེར་འོ་མ་བཏུངས། བཀྲ་ཤིས་རྡོ་རྗེས་ཁ་ངོ་བཀྲུས་ཤིང་། གྱོན་
ཆས་གཙང་མ་ཆ་ཚང་ བརྗེ་བར་ སོང་ རྗེས་ ལམ་ སེང་ ཉི་ གཡབ་འོག་ཏུ་ཡོང་།
“ཚེ་ཆོས་ལགས། བུ་མོ་ལོ་རིམ་དྲུག་པའི་སློབ་ཕྲུག་རེད། ད་རེས་བུ་མོའི་པཱ་
ལགས་ཀྱིས་བུ་རྫིར་གཏོང་རྒྱུའི་ཆེད་དུ་སློབ་གྲྭར་དགོངས་པ་ཞུ་བར་ཕེབས་སོང་
ཡང་དགོངས་འཁྲོལ་བྱུང་མི་འདུག ཡིན་ནའི་པཱ་ཕུན་ཚོགས་ལགས་ཀྱིས་བློ་
ཁོག་བརྩམས་ནས་བཏང་བྱུང་”ཞེས་དང་ཁོ་མོའི་ཨ་མས་སེམས་ཁྲལ་བྱས་པར་
རང་ཉིད་ནས་བུ་མོ་ ཐབས་རྡུགས་ ལ་ མ་ གྱུར་བ་བྱ་རྒྱུ་ཁས་བླངས་ པའི་ སྐོར་
སོགས་ཞིབ་ཕྲ་གླེང་བས་ཚེ་ཆོས་ཀྱིས་འགྲིག་འདུག་ཅེས་པར་གོ་བའི་མགོ་བོ་ལྕོག་
ལྕོག་ལན་འགའ་བྱས།
དེ་ནས་རྨོ་བོ་ཚེ་ཆོས་ཀྱིས་བདེ་སྐྱིད་དཔལ་འཛོམས་ཁྲིད་ནས་གྲ་སྒྲིག་བྱས་
པའི་ཉལ་ ས་བསྟན། སྒོ་རའི་ནང་ ཐབ་ཚང་ ཀ་གཅིག་མ་ ཞིག་ཡོད་ པ་དེའི་



ཉམ་ཆུང་བུ་མོའི་ལས་དབང་།
གཞོགས་གཡོན་གྱི་སྒོ་རྒྱབ་ཏུ་གདན་བཀྱག་ཕྲ་པོ་ཞིག་བརྒྱབ་ཡོད་པའི་ཐོག་སྲིང་
བལ་མལ་ཆས་དང་། ཀ་བལ་ལི་རྙིང་པ་ཞིག་དང་། སྔས་མགོ་རང་འགྲིག་ཡོད།།
བདེ་སྐྱིད་དཔལ་འཛོམས་ཀྱིས་དེ་དག་མཐོང་རྗེས་རང་གི་ཁྱིམ་དུ་ཉལ་ས་གཙང་
མ་དེ་འདྲ་མེད་རུང་སྒོ་རའི་ནང་ཉལ་དགོས་མེད་སྙམ་པའི་བསམ་བློ་འཁོར།།
རྨོ་བོ་ཚེ་ཆོས་ཀྱིས་བདེ་སྐྱིད་དཔལ་འཛོམས་འཐོམས་མེར་སྡོད་པ་མཐོང་ཕྲལ་
“བུ་མོ། རང་འདི་གར་ཉལ་ན་ཞེད་པ་མི་འདུག་གམ”ཞེས་དྲིས་པས་ཁོ་མོས་
“རྨོ་བོ་ལགས། ཞེད་པ་མི་འདུག་”ཅེས་ལན་བཏབ། རྨོ་བོ་ཚེ་ཆོས་ཀྱིས་འཛུམ་
དམུལ་དམུལ་ངང་“ང་ཚོའི་བུའི་ཕྲུ་གུ་ད་ལྟ་ལས་ཁུངས་ལ་ཁྲིད་ཕྱིན་པ་རེད།
ཕལ་ཆེར་སང་ཉིན་ལོག་མདོག་ཁ་པོ་རེད། ད་རང་གི་ལས་ཀ་གཙོ་བོ་བུ་ཆུང་
ཆུང་ལྟ་རྒྱུ་དང་། སྔ་དགོང་ཁང་པའི་ནང་ལ་གད་བདར་གཙང་སྦྲ་བྱེད་རྒྱུ། དེ་
ནས་ཁ་ལག་བཟོ་དགོས་རེད། བུ་མོ་རང་གིས་ཁ་ལག་བཟོ་ཤེས་ཀྱི་ཡོད་དམ་”
ཞེས་དྲིས་པས་བདེ་སྐྱིད་དཔལ་འཛོམས་ཀྱིས་ཡ་མ་བྲད་བྲད་བྱེད་ཀྱིན་“ ངས་
གད་ཕྱིས་རྒྱག་རྒྱུ་མ་གཏོགས་ཁ་ལག་བཟོ་སྟངས་ཤེས་ཀྱི་མེད་”ཅེས་བཤད།
རྨོ་བོ་ ཆོས་ འཛོམས་ ཀྱིས་ མགོ་ བོ་ གཡུག་ གཡུག་བྱེད་ ཀྱིན་ “ཁག་ མེད།
ཁག་མེད། དེ་གའི་བྱེད་ཀྱི་མ་རེད། ངས་ག་ལེར་བསླབ་ན་མགྱོགས་པོ་ཤེས་ཀྱི་
རེད་”ཅེས་ཟེར་ཞིང་། ལག་གཡོན་དུ་བཟུང་བའི་ཕྲེང་བ་གཏོང་གིན་ཆ་སྒམ་
ཐོག་ཏུ་བཞག་པའི་ཐིར་ལྡན་ཆུ་ཚོད་དེ་མར་ཕབ། “ཆུ་ཚོད་ལྟ་ཤེས་ཀྱི་རེད་པཱ།”
ཞེས་ཟེར་བས་ཁོ་མོས་“ཆུ་ཚོད་ལྟ་ཤེས་ཀྱི་ཡོད་”ཅེས་ཟེར། “འོ་ན་ཞོགས་པ་ཆུ་
ཚོད་དྲུག་པར་ཐིར་བཀག་ནས་ལམ་སེང་ལོངས་ཤོག གད་ཕྱིས་བརྒྱབ་ཚར་
རྗེས་རས་ཕྱགས་འདི་ཆུ་ལ་སྦངས་ནས་ལག་པས་བཙིར་རྗེས་ཁང་པ་ཚང་མའི་
པང་གཅལ་གཙང་མ་ཕྱིད་དགོས་རེད་”ཅེས་བཤད་པ་དང་ཡང་ཡུ་བ་བྱས་པའི་
རས་ཕྱགས་དེ་བསྟན་ཙམ་བྱས་ཏེ་“འདི་རྒྱུས་ཡོད་དམ་”ཞེས་ཟེར་བས་བདེ་
སྐྱིད་དཔལ་འཛོམས་ཀྱིས་“ང་ཚོའི་སློབ་གྲྭའི་སློབ་ཁང་དུ་རྟག་པར་འདི་བེད་
སྤྱོད་གཏོང་གི་ཡོད། · ཐོའོ་པཱ་”ཟེར་བ་མ་རེད་པས་”ཅེས་བཤད་པས་ཚེ་ཆོས་
36



ཉམ་ཆུང་བུ་མོའི་ལས་དབང༌།
ཀྱིས་“འོ་ད་ག་རང་རེད། རྒྱ་སྐད་རེད། ད་འོ་ན་བུ་མོ་རང་གིས་གྱོན་ཆས་འཁྲུ་
རྒྱུ་སྣང་དག་ཡོད་ཀྱི་མ་རེད་” ཅེས་བཤད་པས་ ཁོ་མོས་ “སློབ་ གྲྭ་གུང་གསེང་
གཏོང་དུས་འཁྲུ་མྱོང་”ཞེས་བཤད། །
དེ་ནས་བཟུང་བདེ་སྐྱིད་དཔལ་འཛོམས་ཀྱིས་ཞོགས་པ་ཆུ་ཚོད་ཀྱིས་ཐེར་
སྒྲ་གྲགས་མ་ ཐག་ཧོབ་ སྟེ་རྣ་བར་དམག་ དུང་ ཐོས་ པ་ ལྟར་ མལ་ནས་ལངས།
ཁང་པའི་སྟེང་ཤོད་ཚང་མར་གོམ་པ་ཟིམ་ཟིམ་བརྒྱབ་ནས་གད་བདར་བྱས་པ་
དང་རིམ་བཞིན་“ཐོའོ་པཱ་”བརྒྱབ་ནས་འོད་ཐིང་ཐིང་བཟོས། ཡང་ཉི་མ་ཤར་
མཚམས་སྒོ་རའི་ནང་གྲལ་དུ་བསྒྲིགས་པའི་མེ་ཏོག་ཚང་མར་ཆུ་རྒྱག་པ་དང་ཆུ་
བརྒྱབ་ཚར་ མ་ ཐག་ རས་ ཚལ་ འཁྱེར་ནས་ ཁོག་ མ་ དང་། མེ་ཏོག་ གི་ བཀྱག་
གཙང་མར་ཕྱིས། དེ་དག་ཚར་རྗེས་ཉི་ཐབ་ཐོག་ཆུ་བསྐྱོན་རྒྱུ་སོགས་ཉིན་མ་
གཅིག་ལ་དཔེ་བཞག་པ་ལྟར་ལས་ཀ་ཚགས་ཚུད་པ་བྱས་པས་རྨོ་བོ་ཚེ་ཆོས་ཀྱིས་
“བཀྲ་ཤིས་རྡོ་རྗེ་ལགས། བུ་མོ་འདི་གྲོང་གསེབ་པ་ཡིན་ཡང་སྤྱང་པོ་འདུག་གཱ།
ཞོགས་ལས་བྱེད་དུས་རྡག་སྒྲ་ཇིག་སྒྲ་མ་བྱས་པར་ལས་ཀ་སེམས་ལ་བསམ་པས་
བྱེད་ཀྱི་འདུག་” ཅེས་བཤད་པས་བཀྲ་ཤིས་རྡོ་རྗེས་“སྤྱིར་བཏང་གི་བུ་མོ་དང་
འདྲ་གི་མ་རེད། འདི་ལོ་རིམ་དྲུག་པའི་སློབ་ཕྲུག་རེད་པཱ། ཁོ་མོས་རྒྱ་ཡིག་དང༌
བོད་ཡིག་ཀྱང་གང་ཙམ་ཤེས་ཀྱི་རེད་”ཅེས་གཉིས་ཀས་མོས་པོ་བྱུང་བའི་སྐད་ཆ་
བཤད།
བཀྲ་ཤིས་རྡོ་རྗེ་དང་ཚེ་ཆོས་ཀྱིས་རྒྱུན་དུ་བདེ་སྐྱིད་དཔལ་འཛོམས་ལངས་
ཏེ་ཕྱི་ནང་གཙང་སྦྲ་ཚང་མ་ཚར་རྗེས་གཞི་ནས་ཡར་ལངས་པ་དང༌། ཁ་ངོ་
བཀྲུས་རྗེས་ཇ་སྲུབས་མ་ལེགས་ཞན་ཇ་དམ་གཉིས་བཟོས་ཏེ་ཆུང་བ་དེ་བདེ་སྐྱིད་
དཔལ་འཛོམས་ལ་ཐབ་ཚང་དུ་འཇོག་པ་དང་ཆེ་བ་དེ་ཁོ་རང་གཉིས་འཐུང་ཆེད་
སྦུག་ཏུ་འཁྱེར། རྩམ་པ་བཟས་རྗེས་བདེ་སྐྱིད་དཔལ་འཛོམས་ལ་ཀྲིང་མོག་ལྷག་
འཕྲོ་ཚ་པོ་བཟོས་ནས་བཟོ་ཟེར་ བ་ དང༌། སྐབས་རེ་ ཇ་ལྡུར་ འདོགས་ ཞེས་
མངགས་ཏེ་གླིང་སྐོར་ལ་སོང་ནས་ཉིན་ཕྱེད་ཙམ་བར་ལོག་ཡོང་གི་མེད། །
37



ཉམ་ཆུང་བུ་མོའི་ལས་དབང་།
ཉིན་ཞིག་རྨོ་བོ་ཚེ་ཆོས་ཀྱིས་བདེ་སྐྱིད་དཔལ་འཛོམས་ཀྱིས་བཀྲུས་ནས་
གྲལ་བསྒྲིགས་བཞག་པའི་ཚལ་ལ་ལྟ་ཙམ་བྱས་རྗེས་“བུ་མོ། ད་རང་གིས་ནང་
ལས་གལ་ཆེ་བ་གཅིག་མ་གཏོགས་ཚང་མ་ཡག་པོ་ཤེས་འདུག དེ་རིང་ངས་ཚལ་
བཟོ་སྟངས་བསླབ་ཆོག་”ཅེས་སྔོན་ལ་ཤ་ཏིག་ཁ་ཅི་ཙམ་བཏུབ་དགོས་མིན་དང་།
དེ་ནས་ཚལ་དང་བཙོང་བཏུབ་སྟངས། སྣུམ་འཁོལ་རྗེས་ཤ་བརྔོ་བ་དང་དེ་རྗེས་
ཚལ་བརྔོས་ཏེ་ཤ་སྨན་དང་ཚྭ་རན་པོ་རྒྱག་སྟངས་སོགས་ཞིབ་ཕྲ་བསླབས་པ་མ་
ཟད། ཐེངས་ཁ་ ཤས་མོ་ལ་བྱེད་དུ་བཅུག་ནས་ལྟ་བསྡུར་བྱས་ཏེ་ལས་གནས་
ཐོག་གི་སྦྱོང་བརྡར་ཟེར་བ་དེ་རང་བྱས་སྟབས་བདེ་སྐྱིད་དཔལ་འཛོམས་ཀྱིས་
ཚལ་རིགས་ཁ་ཤས་བཟོ་ཤེས་པར་གྱུར་ཅིང་། བཀྲ་ཤིས་རྡོ་རྗེ་བཟའ་ཚོས་ཀྱང་
སྐུ་མགྲོན་སུ་སླེབས་རུང་“པ་མོག་”འདི་ལས་ཀ་འཇོན་པོ་ཡོད་ལུགས་གླེང་བ་
དང་། གསལ་ སྒྲོན་དང༌། མིག་དམར་ སོགས་ དགའ་ ཉེ་ ཁ་ ཤས་ཀྱི་ སར་ལོ་
གསར་གཏོང་སྐབས་ཁ་ལག་བཟོ་རོགས་ལའང་བཏང་། །
བདེ་སྐྱིད་དཔལ་འཛོམས་དེ་གར་སླེབས་ནས་ལོ་གཅིག་ལྷག་ཙམ་སོང་
བའི་ཉིན་ཞིག་ཕ་ཕུན་ཚོགས་ཀྱིས་ཕྱུར་སྐམ་རྐྱལ་པ་གང་དང་མར་ཀློ་ཀ་ཆེ་ཆུང་
ཉི་ཤུ་ཙམ་ཞིག་འཚོང་རྒྱུ་འཁྱེར་ནས་ལྷ་སར་འོངས་ཤིང་། གནས་ཚང་དེ་རང་
གི་བུ་མོ་སྡོད་སར་གཏན་འཁེལ་བྱས་ནས་དེ་སྔ་བཀྲ་ཤིས་རྡོ་རྗེས་བཤད་པ་ལྟར་
ས་ཁུལ་དང་སྒོ་རྟགས་རྩད་བཅད་དེ་ཤར་རྒྱུག་ཡོང་། ཕུན་ཚོགས་ཀྱིས་སོ་སོའི་
བུ་མོའི་ སར་ སླེབས་ སྐབས་ བདེ་ སྐྱིད་དཔལ་འཛོམས་ཀྱི་ངོ་གདོང་དཀར་ལ་
དམར་མདངས་རྒྱས་པར་གྱུར་ཡོད་ལ་ལུས་ལ་གྱོན་པའི་གོན་ཆས་ཀྱང་ཆེ་ཆུང་
འཚམས་ལ་ཚོས་གཞི་ཡག་པོ་ཡོད་པ་མཐོང་བས་སེམས་ནང་དངོས་གནས་སྤུ་
མདོག་འགྱུར་ བཞག་ སྙམ་ སྟེ་ དགའ་ ཚོར་ ཆེན་ པོ་ བྱུང༌། བདེ་ སྐྱིད་ དཔལ་
འཛོམས་ཀྱིས་རང་གི་པ་ཕ་ཐལ་རལ་འཚུབ་བེར་སྒོ་འཛུལ་ནས་ཡོང་བ་མཐོང་མ་
ཐག་“པཱ་ལགས་” ཞེས་འབོད་པ་དང༌། སྒོ་རའི་ནང་བགྲོ་གླེང་བྱེད་ པ་ ཐོས་
འཕྲལ་ཁང་པའི་སྦུག་ནས་རྨོ་བོ་ཚེ་ཆོས་མར་དོན་ཡོང་ནས་“འོ་རྫི། ཁྱེད་རང་
38



ཉམ་ཆུང་བུ་མོའི་ལས་དབང་།
བུ་མོའི་པཱ་ལགས་ཅོག་ཕུན་ཚོགས་ཡིན་པས། བཀྲ་ཤིས་རྡོ་རྗེས་ཁྱེད་རང་གི་
སྐོར་གསུངས་པ་མ་ གཏོགས་ ངས་དེ་རིང་མཇལ་བ་དང་པོ་རེད་ད། བུ་མོ།
མགྱོགས་པོ་པཱ་ལགས་གསོལ་ ཐབ་ཏུ་གདན་འདྲེན་ཞུས་ནས་གསོལ་ཇ་འཁྱོག་
དང་” ཞེས་ ཟེར། བདེ་ སྐྱིད་ དཔལ་ འཛོམས་ ཀྱིས་ པ་ ཕའི་ ཐལ་ རལ་ དེས་
བཞུགས་གདན་བཙོག་པ་བཟོས་དོགས་ནས་ཨ་ཅོར་ཞིག་འཁྱེར་ཡོང་སྟེ་རྒྱབ་
མདུན་ལ་བརྡབ་བརྡབ་བཏང་། དེ་ནས་ ཐབ་ཚང་དུ་བསྡད་རྗེས་པ་ཕར་ཇ་
བླུགས་པ་དང༌། “པཱ་ལགས། ཨ་མ་ལགས་སྐུ་གཟུགས་ ཐང་པོ་འདུག་གམ་”
ཞེས་ཟེར། པ་ཕས་ “ ཨ་མ་ཐང་ཐག་ཆོད་ཡོད། སེམས་ཁྲལ་མི་དགོས། ཨ་
མས་ཁ་གདངས་ཚད་ལ་བུ་མོ་རང་ལྷ་སར་ག་འདྲ་ཡོད་དམ་ཟེར་གྱིས། ཁྱོད་
རང་གི་གདོང་ལ་བལྟས་ན་ཐང་པོ་བྱུང་བ་འདྲ་” ཞེས་བཤད་པས་བདེ་སྐྱིད་
དཔལ་འཛོམས་ཀྱིས་“པཱ་ལགས། ང་རང་ལྷ་སར་སླེབས་པ་ནས་ཆམ་པ་ཐེངས་
གཅིག་ལས་བརྒྱབ་མ་བྱུང་”ཞེས་བཤད། །
ཡང་བདེ་སྐྱིད་དཔལ་འཛོམས་ཀྱིས་ “པཱ་ལགས། ང་ ལྷ་ སར་ཐོན་རྗེས་
སློབ་གྲྭས་ཉེས་ཆད་བཏང་བྱུང་ངམ་”ཞེས་བཤད་པས་ཕ་ཕུན་ཚོགས་ཀྱིས་“ད་
ལྟ་དབུལ་པོའི་ལུས་ནས་སྤུ་འཐོག་རྒྱུ་མེད་ཙང་བྱས་པ་མིན་ནམ། གང་ཡང་
ཟེར་མཁན་མི་འདུག བུ་མོ་རང་བློ་བདེ་པོ་གྱིས་”ཞེས་བཤད་མཚམས་བདེ་
སྐྱིད་དཔལ་འཛོམས་ཀྱིས་བསམ་བློ་ཞིག་བཏང་རྗེས་“སྒྲོལ་མ་ཁོ་ཚོ་ལོ་རིམ་དྲུག་
པའི་ཡིག་ཚད་བཏང་ནས་རྒྱ་ནག་ལ་འགྲོ་ཐུབ་སོང་ངམ་”ཞེས་དྲིས་པས་ཕུན་
ཚོགས་ཀྱིས་ “ རང་གི་སློབ་གྲོགས་ནས་ཕྲུ་གུ་གཅིག་རྒྱ་ནག་ལ་ཡིག་ཚད་ལོན་
བཞག དེ་མིན་ཚང་མ་རྫོང་སློབ་འབྲིང་དུ་འགྲོ་དགོས་བྱུང་སོང་”ཞེས་བཤད།
ཕུན་ཚོགས་ཀྱིས་ཇ་འཐུང་གིན་དུ་བུ་མོའི་ལག་ཐོག་ལ་ཆུ་ལྷུར་ཞིག་དོན་ཡོད་པ་
མཐོང༌། “བདེ་སྐྱིད་དཔལ་འཛོམས། རང་གི་ལག་པར་ག་རེ་བྱས་བྱུང་ངམ་”
ཞེས་དྲིས་པས་མོས་ “ཁ་སེང་ཉིན་དགུང་ཚལ་བཟོ་སྐབས་སྣུམ་ཚ་དྲགས་ནས་
ཐིགས་པ་གཅིག་འཐོར་བྱུང་བས་འདི་འདྲ་ཆགས་པ་རེད་” ཅེས་བཤད་པས་



ཉམ་ཆུང་བུ་མོའི་ལས་དབང་།
ཕུན་ཚོགས་ཀྱིས་ཧ་ལས་པའི་ངང་“འ་རྫི། བྱས་ན་ད་ལྟ་རང་གིས་ཚལ་ཡང་
བཟོ་ཤེས་ཀྱི་ཡོད་དམ” ཞེས་དྲིས་ པས་ “ཚལ་ བཟོ་ སྟངས་ རྨོ་བོ་ལགས་ ཀྱིས་
བསླབས་ནས་སྔ་ས་ནས་ཤེས་ཀྱི་ཡོད་” ཅེས་དང་། དེ་མིན་ ཁོ་མོས་མི་ཚང་
གཞན་དག་གི་ནང་དུ་ཡང་ཁ་ལག་བཟོ་བར་འགྲོ་མྱོང་བའི་སྐོར་བཤད། ཕུན་
ཚོགས་ཀྱིས་ཧ་ཅང་མོས་པོ་བྱུང་བའི་རྣམ་འགྱུར་སྟོན་བཞིན་“བུ་མོ། ལས་ཀ་དེ་
ཚོ་ཤེས་ན་ཡག་པོ་རེད། རྗེས་སུ་སོ་སོའི་ཁྱིམ་ཚང་ཟིན་དུས་བཏང་ཆོག་ཡོང་གི་
རེད། གལ་སྲིད་བུ་རྫིར་བསྡད་ནས་ཕྲུ་གུ་ལྟ་རྒྱུ་ཁོ་ན་ཡིན་ན་...”ཞེས་བཤད་
མཚམས་རྨོ་བོ་ཚེ་ཆོས་ཀྱིས་བག་ལེབ་སློ་མ་གང་འཁྱེར་ནས་དེ་གར་ཡོང་བས་
ཁོང་གཉིས་ཀྱི་སྐད་ཆ་ཤོད་མཚམས་ཆད། འོན་ཀྱང་རྨོ་བོ་ཚེ་ཆོས་ཀྱིས་ཁོང་
གཉིས་ཀྱི་སྐད་ཆའི་མཇུག་མཐུད་པ་ཇི་བཞིན་“ཅོག་ཕུན་ཚོགས་ལགས། བུ་མོ་
འདི་གར་སྣང་དག་མེད། བུ་ མོ་སྤྱང་པོ་ སོང་ཙང་ངས་ག་རེ་བསླབས་ཀྱང་
མགྱོགས་པོ་ཤེས་འགྲོ་གི་འདུག ང་ཚོས་བུ་མོར་སོ་སོའི་ཕྲུ་གུ་ལྟར་བྱམས་སྐྱོང་
ཡང་བྱས་ཡོད། ཁྱེད་རང་གཟིགས་དང་དེ་སྔོན་ཡོང་དུས་ནས་གཟུགས་པོ་ལོན་
པ་མ་ ཟད། གདོང་གཤིས་ ཀྱང་སྒྱུར་མི་འདུག་གམ” ཞེས་བཤད་ པས་ ཕུན་
ཚོགས་ཀྱིས་“ཐུགས་རྗེ་ཆེ། ད་ལྟ་འདི་གར་བློ་བལྟ་ས་རྨོ་བོ་ལགས་ཁྱེད་གཉིས་
རེད་”ཅེས་བཤད།
སྐབས་དེར་བཀྲ་ཤིས་རྡོ་རྗེས་མེ་ཏོག་ཧོར་ཀྲིན་ཁོག་མ་ཆེན་པོ་ཞིག་འཁྱེར་
ནས་ཡར་འཛུལ་ཡོང་བ་དང་ཐབ་ཚང་ནང་དུ་ཅོག་ཕུན་ཚོགས་སླེབས་ཡོད་པ་
མཐོང་འཕྲལ་མེ་ཏོག་རྡོ་གཅལ་སྟེང་དུ་བཞག “འོ་ཡ། ཕྱག་ཕེབས་གནང་
འདུག་ག་”ཞེས་གདན་ཐོག་ཏུ་བསྡད་པ་དང༌། ཕུན་ཚོགས་ཀྱིས་“ཁྲོམ་ལ་མེ་
ཏོག་གཟིགས་པར་ཕེབས་པས་”ཞེས་བཤད། བཀྲ་ཤིས་རྡོ་རྗེས་“དེང་སང་ང་
ཚོ་གྲོང་ཁྱེར་དུ་སྡོད་མཁན་ལ་ལས་ཀ་མེད་ཙང་མེ་ཏོག་གསོ་རྒྱུར་དང་དོད་ཆེ་རུ་
ཕྱིན་ཡོད་”ཅེས་བཤད་པ་དང་ཡང་“ཅོག་ཕུན་ཚོགས། ད་རེས་ཚོང་ལ་ཡོང་བ་
ཡིན་པས། མར་སོས་པ་འཁྱེར་ཡོད་ན་ང་ལའང་དགའ་ཉེ་ཁ་ཤས་ཀྱིས་མངགས་
40



ཉམ་ཆུང་བུ་མོའི་ལས་དབང་།
བྱུང་”ཞེས་བཤད། ཕུན་ཚོགས་ཀྱིས་“ཕྱུར་སྐམ་དང་མར་ཡང་ཀྲོ་ཀ་ཉི་ཤུ་ཙམ་
ཞིག་ཡོད་”ཅེས་བཤད་པ་དང་ཡར་ལངས་ནས་རྐྱལ་པ་བསྔོགས་ཏེ་མར་ཀྲོ་ཀ་ཆེ་
བ་ཞིག་དང་ཆུང་བ་ཞིག་ལོགས་སུ་སྣོད་ནང་བླུགས་པ་དེ་ཡར་བཏོན་ནས་“རྨོ་བོ་
ལགས། གསོལ་མར་འདི་ང་ཚོའི་ནང་གི་གསོལ་ཇ་བཟོ་ཡས་གནང་རོགས་”
ཞེས་བཤད། རྨོ་བོ་ཚེ་ཆོས་ཀྱིས་“བུ་མོ། མར་འདི་འཁྱགས་སྒམ་ནང་བླུགས་
ཤོག་དང་། དེ་ནས་ཞལ་ལག་ཚ་པོ་བཟོས་དང་”ཞེས་བཤད། །
བཀྲ་ཤིས་རྡོ་རྗེས་རྨོ་བོ་ཚེ་ཆོས་ཀྱིས་བཤད་པ་ལྟར་བུ་མོ་འདི་གར་ལས་ཀ་
འཇོན་པོ་ཡོད་ཚུལ་དང་བྱམས་པོ་བྱས་ཚུལ་སོགས་ཧ་ལམ་ཤོད་སྟངས་གཅིག་
འདྲ་བ་ངག་སྐྱོར་བཏང་བ་ལྟར་བཤད་པས་ཕུན་ཚོགས་ཀྱི་སེམས་ལ་རྨོ་བོ་ཚེ་
ཆོས་ཀྱིས་ད་གིན་བཤད་པའི་སྐད་ཆ་ཚང་མ་བདེན་པ་འདྲ། དེ་འདྲ་མིན་ན་
གཅིག་ནས་བུ་མོ་བདེ་སྐྱིད་དཔལ་འཛོམས་ཡོད་སར་དེ་འདྲ་ཤོད་མི་བདེ་ལ་
གཉིས་ནས་བཀྲ་ཤིས་རྡོ་རྗེ་དང་སྐད་ཆའི་ནང་དོན་འདྲ་པོ་དེ་འདྲ་ཡོང་མི་ཐུབ་
སྙམ་ནས་དེ་བས་བློ་བདེར་གྱུར།
དེ་ལྟར་ཕུན་ཚོགས་ཀྱིས་ཉིན་ཤས་ལྷ་སར་སྡོད་རིང་ཞོགས་པ་ཉི་མ་ཤར་བ་
དང་མར་དང་ཕྱུར་སྐམ་རྐྱལ་པ་གང་པོ་འཁྱེར་ནས་ཁྲོམ་ལ་ཚོང་བར་བསྐྱོད་པ་
དང་དགོང་མོ་བུ་མོའི་སར་འོངས་ཤིང་། བཀྲ་ཤིས་རྡོ་རྗེ་དང་རྨོ་བོ་ཚེ་ཆོས་དང་
མཉམ་དུ་བརྙན་འཕྲིན་ལྟ་བ་དང༌། ཡང་གྲོང་ཁྱེར་དང་གྲོང་གསེབ་ཀྱི་ལས་ཀ་
དང་འཚོ་བའི་སྐོར་སོགས་གླེང་ཞིང༌། ཕུན་ཚོགས་ཕྱི་ཉིན་ཕྱིར་ལོག་རྒྱུའི་དགོང་
མོ་དེར་བཀྲ་ཤིས་རྡོ་རྗེས་བདེ་སྐྱིད་དཔལ་འཛོམས་སློབ་གྲྭ་ནས་དགོངས་ཁྲོལ་མ་
བྱུང་བ་དེའི་སྐོར་སྐད་ཆ་དྲིས། ཕུན་ཚོགས་ཀྱིས་“ད་ལྟ་སློབ་གྲྭས་ཉེས་ཆད་
དངུལ་དགོས་ཟེར་མཁན་ མི་འདུག མ་ གཞི་ དངུལ་ འཁྱེར་ཤོག་ ཟེར་ ཡང་
དངུལ་མང་པོ་དེ་འདྲ་འདོན་མི་ཐུབ། ད་གང་ལྟར་དེ་སྔོན་བསམ་བློ་བཏང་བ་
ལྟར་སྒལ་རལ་བཙོངས་རྒྱུ་རེད་”ཅེས་བཤད་པས་བཀྲ་ཤིས་རྡོ་རྗེས་“ཅོག་ཕུན་
ཚོགས། ཁོང་ཚོས་གཏན་འབེབས་ཡིན་ཞེས་མཐའ་ལ་བཀག་ན་ང་ཚོར་ལན་
4，



ཉམ་ཆུང་བུ་མོའི་ལས་དབང༌།
གཏོང་བའམ་ཡང་ན་ལྷ་སར་འཁྱུག་ཙམ་ཤོག་དང་། ཆ་ཚང་འདོན་མ་ཐུབ་
ཀྱང་དངུལ་ཏོག་ཙམ་རོགས་པ་བྱས་ཆོག་”ཅེས་ཟེར།
ཕུན་ཚོགས་ཀྱིས་མར་དང་ཕྱུར་སྐམ་ཚང་མ་བཙོངས་ཚར་ནས་ཉིན་ཞིག་
ཕྱི་དྲོ་ཁྲོམ་ལ་ཕྱིན་ནས་ཙག་ཅིག་ཉོས་པ་དང་དེ་དག་གནས་ཚང་དུ་སླེབས་མ་
ཐག་འགྱིག་རས་ཤིག་གི་ནང་བསྡོགས་ཆས་བརྒྱབ། བཀྲ་ཤིས་རྡོ་རྗེས་དེ་སྔ་རང་
ཉིད་བདེ་སྐྱིད་དཔལ་འཛོམས་བསུ་བར་འགྲོ་དུས་དེ་གར་གློག་བརྟན་པོ་མེད་
པར་ས་སྣུམ་བཞུ་མར་སྤར་དགོས་པ་དེ་དྲན་ནས་སྔ་ས་ནས་ཉོས་པའི་ཉི་མའི་
གློག་ཆས་ཆ་ཚང་དེ་སྒོ་རའི་ནང་བཏོན། ཡང་ཚེ་ཆོས་ཀྱིས་“ ཅོག་ཕུན་ཚོགས།
འདི་གར་ཤོག་དང་”ཞེས་གཉེར་ཚང་ནས་འབྲས་དོ་པོ་གཅིག་མར་འདོན་དུ་
བཅུག ཁོང་གཉིས་བཟའ་ཚོས་ “ཅོག་ཕུན་ཚོགས། ད་རེས་གྲ་སྒྲིག་ཡག་པོ་
བྱུང་མ་ སོང་། འདི་དག་འཁྱེར་ རོགས་” ཞེས་ བཤད་ པས་ བསམ་ཡུལ་ལས་
འདས་ པའི་ འགྲོ་ རྫོངས་ དེས་ ཕུན་ ཚོགས་ ཀྱི་ སེམས་ ལ་ གཡོ་ སྒུལ་ ཐེབས།
“ཐུགས་རྗེ་ཆེ། ངས་ད་རེས་འདི་གར་གནས་ཚང་གཡར་ནས་བསྡད་ པས་
ཐུགས་བསུན་ཞུས་སོང་”ཞེས་བཤད། བཀྲ་ཤིས་རྡོ་རྗེས་“འ་ལད། ཅོག་ཕུན་
ཚོགས། དེ་འདྲ་ག་རེ་གསུངས་དགོས་རྒྱུ་ཡོད། ཁྱེད་ རང་གི་བུ་ མོའི་ སར་
གནས་ཚང་དུ་མ་བཞུགས་ན་འདྲ་ཆགས་པོ་ག་པར་ཡོད་དམ”ཞེས་བཤད་པ་
དང་། ཚེ་ཆོས་ཀྱིས་ཀྱང་“བྱས་ཙང་། ཕ་མ་ཕྲུ་གུའི་སར་ཕེབས་དང་ཕེབས་”
ཞེས་ནང་དོན་གཅིག་པའི་སྐད་ཆ་བསྐྱར་སྣོན་བྱས།
དེ་ནས་ཕུན་ཚོགས་གྲོང་གསེབ་ཏུ་ལོག་རྗེས་བཟའ་ཟླ་ཆོས་འཛོམས་ལ་བུ་
མོ་བདེ་སྐྱིད་དཔལ་འཛོམས་བུ་རྫིར་སྡོད་སར་ནང་ལས་མང་ཙམ་ཡོད་རུང་ཕྲུ་གུ་
ལྟ་མི་དགོས་པ་དང༌། བཀྲ་ཤིས་རྡོ་རྗེ་དང་ཚེ་ཆོས་རྒན་རྒོན་གཉིས་ཀྱིས་བུ་མོར་
མཐོང་ཆེན་པོ་བྱས་ནས་བུ་མོའི་གདོང་གཤིས་ཀྱང་སྔོན་མ་དང་མི་འདྲ་བར་
དཀར་ཐོལ་དམར་ཐོལ་དུ་གྱུར་ཚུལ་སོགས་བཤད་པས་ཆོས་འཛོམས་ཀྱིས་“ཨ་
ཙི་དངོས་གནས། སྦྱིན་བདག་ཡག་པོ་དེ་འདྲ་ཡོད་པ་རེད་” ཅེས་བློ་བདེ་སྣང་
42



ཉམ་ཆུང་བུ་མོའི་ལས་དབང་།
-
-
-
-
-
བྱས་པ་དང་ཡང་ཁོ་མོས་“བདེ་སྐྱིད་དཔལ་འཛོམས་ཀྱིས་ཕྲུ་གུ་ལྟ་མི་དགོས་པ་དེ་
ག་འདྲས་བྱས་པ་རེད་”ཅེས་དྲིས། ཕུན་ཚོགས་ཀྱིས་“ཁོ་གཉིས་རྒན་རྒོན་གྱི་བུ་
ཚེ་དོན་ཟེར་བ་དེ་ལས་བྱེད་པ་སོང་ཙང་བསམ་གཞིགས་ཐོངས་པ་ཞིག་ཡོད་པ་
འདྲ། བུ་དེས་བདེ་སྐྱིད་དཔལ་འཛོམས་ཀྱིས་རྒན་འཁོགས་གཉིས་ཀྱི་ཞབས་ཕྱི་
ཡག་པོ་ཞུས་ཙང་ད་དུང་ཕྲུ་གུ་ལྟ་རུ་བཅུག་ན་ལས་ཀ་ལྗིད་ཐག་ཆོད་ཀྱི་རེད་ཅེས་
ཕྲུ་གུ་ལོ་གསུམ་ལ་སླེབས་པ་དེ་གཞོན་ནུ་བཟའ་ཚོ་གཉིས་པོས་ལས་ཁུངས་སུ་
ཉར་བ་དང་། བུ་བཅོལ་ཁང་དུ་བཏང་ནས་ལྟ་མི་དགོས་པ་བྱུང་བཞག་”ཅེས་
བཤད། །
དེ་ནས་ལོ་ གཉིས་ཙམ་ རིང༌ ཕུན་ ཚོགས་ ཀྱིས་ འཆར་ ཅན་ ལྟར་དབྱར་
གཞུང་དུ་ལྷ་ སར་ཕྱུར་སྐམ་དང༌། མར་སོས་པ་ཚོང་དུ་སོང་ཡང་བདེ་སྐྱིད་
དཔལ་འཛོམས་ཀྱི་སར་གནས་ཚང་དུ་ཕྱིན་ན་གཅིག་ནས་བུ་མོ་མི་ལ་བརྟེན་
དགོས་པས་འཚེར་པོ་ཡོང་གི་རེད་སྙམ་པ་དང་། གཉིས་ནས་སྦྱིན་བདག་བསུན་
པོ་བཟོ་མི་ཉན་སྙམ་སྟེ་གནས་ཚང་གཞན་ཞིག་གཡར་ནས་ཕྱིན་མེད། ཉིན་ཞིག་
བཀྲ་ཤིས་རྡོ་རྗེས་“བདེ་སྐྱིད་དཔལ་འཛོམས། རང་གི་པཱ་ལགས་འདི་གར་མ་
ཕེབས་པར་ལོ་གཉིས་ཙམ་སོང་འདུག ནམ་རྒྱུན་ང་རང་ཁྲོམ་ལ་འགྲོ་དུས་ཕྱུར་
སྐམ་ཚོང་ས་ནས་ཐུག་གི་ཡོད་ཀྱང་ད་ལམ་གཏན་ནས་ཐུག་མ་བྱུང༌། པཱ་ལགས་
ཁོང་གཉིས་ བདེ་ པོ་ ནི་ ཡིན་ གྱི་ རེད་ པཱ'” ཞེས་ བཤད་ པས་ བདེ་ སྐྱིད་ དཔལ་
འཛོམས་ཀྱིས་“བདེ་པོ་ཡིན་གྱི་རེད། ནང་ལ་གནས་ཚུལ་འདྲ་ལྷག་ན་ང་ལ་སྐད་
གཏོང་གི་རེད་” ཅེས་བཤད། ཡང་བཀྲ་ཤིས་རྡོ་རྗེས་“ད་ལྟོས་ཨཱ། ཁོང་ཚོའི་
གྲོང་ཚོར་ཁ་པར་ཡོད་ཀྱང་ཨང་ཀི་འབྲི་རྒྱུ་བརྗེད་ནས་ད་ལྟ་ཤོད་རྒྱུ་མི་འདུག་”
ཅེས་མནོ་བསམ་བཏང་ནས་དྲན་གསོ་བྱེད་ སྐབས་བདེ་སྐྱིད་དཔལ་འཛོམས་
ཀྱིས་“རྒན་ལགས། ང་ལ་གྲོང་ཚོའི་ཁ་པར་ཨང་ཀི་ཞིག་ཡོད་”ཅེས་བཤད་པས་
བཀྲ་ཤིས་རྡོ་རྗེས་ “འོ་ན་རང་གིས་ཁ་པར་རྒྱག་མྱོང་ངམ”ཞེས་བཤད་པར་ཁོ་
མོས་“རྒྱག་མ་མྱོང་”ཞེས་བཤད་པས་བཀྲ་ཤིས་རྡོ་རྗེས་“ཁ་པར་ཨང་གྲངས་ག་



ཉམ་ཆུང་བུ་མོའི་ལས་དབང་།
-
-
-
-
ཚོད་རས། ཤོད་དང” ཟེར། བདེ་སྐྱིད་དཔལ་འཛོམས་ཀྱིས་ ཁ་ པར་ ཨང་
གྲངས་བཤད་མ་ཐག་བཀྲ་ཤིས་རྡོ་རྗེས་ཁ་པར་ཞིག་བརྒྱབ། “ཝ་ཡེ། འདི་བཀྲ་
ཤིས་སྒང་གྲོང་ཚོ་ཨུ་ཡོན་ལྷན་ཁང་རེད་པས།” “རེད།” “དགོངས་པ་གཏན་
ནས་མ་ཚོམས། ཁྱེད་ཚོའི་གྲོང་ཚོའི་ཅོག་ཕུན་ཚོགས་ལ་སྐར་མ་བཅོ་ལྔའི་རྗེས་
ལ་ཁ་པར་ཞིག་རྒྱག་གི་ཡིན་ཉོན་དང་གསུངས་རོགས་”ཞེས་བཤད་པས་ གྲོང་
ཚོའི་ཀྲུའུ་རེན་གྱིས་ “ལགས་ སོ། ངས་དེ་ ལྟར་ ལྗགས་ལན་ ཕུལ་ཆོག་” ཅེས་
བཤད། །
སྐར་མ་བཅོ་ལྔ་སོང་རྗེས་བཀྲ་ཤིས་རྡོ་རྗེས་ཁ་པར་བརྒྱབ། “ཝ་ཡེ། ཅོག་
ཕུན་ཚོགས་ཡིན་པས། ང་ལྷ་ས་ནས་བཀྲ་ཤིས་རྡོ་རྗེ་ཡིན་”ཞེས་བཤད་པ་དང༌།
ཅོག་ཕུན་ཚོགས་ཀྱིས་“ང་ཡིན། ཁྱེད་ཀྱི་ལན་འབྱོར་མ་ཐག་འདི་གར་ཁ་པར་
སྒུག་ནས་བསྡད་པ་ཡིན། ལྷན་རྒྱས་བདེ་ཐང་ཡིན་པས་”ཞེས་ཟེར། བཀྲ་ཤིས་
རྡོ་རྗེས་“བདེ་སྐྱིད་དཔལ་འཛོམས་ང་ཚོ་ཚང་མ་བདེ་པོ་ཡིན། ཅོག་ཕུན་ཚོགས་
ཁྱེད་རང་ང་ཚོའི་ནང་ལ་ མ་ ཕེབས་ པར་ད་བར་ལོ་གཉིས་ལྷག་ཙམ་འགྲོ་གི་
འདུག་ག ལྷ་སར་གཏན་ནས་ཕེབས་མེད་དམ་”ཞེས་ཟེར། ཕུན་ཚོགས་ཀྱིས་
“ལོ་རེ་ལ་ཐེངས་རེ་ཡོང་བ་ཡིན། ཡིན་ནའི་དེ་གར་བཅར་ནུས་མ་བྱུང་”ཞེས་
བཤད། བཀྲ་ཤིས་རྡོ་རྗེས་ “ད་དེ་འདྲ་དཔེ་སྲིད་ཀྱི་རེད་དམ། སོ་སོའི་བུ་མོ་
ཡོད་ཀྱང་གཟིགས་ཙམ་གནང་བར་མ་ཕེབས་མཁན་ཡོག་རེད་པས་”ཞེས་ཟེར།
ཕུན་ཚོགས་ཀྱིས་“ང་རང་དེ་སྔོན་ཡོང་སྐབས་བུ་མོའི་གནས་ཚུལ་གསལ་པོ་ཤེས་
ཙང་བློ་བདེ་པོ་བྱུང་། བྱས་ཙང་རྟག་པར་ཡོང་དགོས་མེད་པ་མཐོང་བྱུང་”ཞེས་
ཟེར། བཀྲ་ཤིས་རྡོ་རྗེས་“རྗེས་སུ་ལྷ་སར་ཕེབས་ན་ཡིན་གཅིག་ང་ཚོའི་ནང་དུ་
བཞུགས་དགོས་”ཞེས་ཟེར་ཞིང་ཕན་ཚུན་ཞལ་གྱེས་ཞུ་བའི་སྐད་ཆ་བཤད་རྗེས་
ཁ་པར་བཞག
བཀྲ་ཤིས་རྡོ་རྗེས་ཁ་པར་བཞག་མ་ཐག་“འ་རྫི། དངོས་གནས་ཅོག་ཕུན་
ཚོགས་དེ་མི་བློ་ཤོགས་ཆེན་པོ་ཞིག་ཡིན་པ་འདྲ། ཚེ་ཆོས་ལགས། བདེ་སྐྱིད་
44



ཉམ་ཆུང་བུ་མོའི་ལས་དབང་།
དཔལ་འཛོམས་ང་ཚོའི་འདི་གར་སླེབས་ནས་ད་བར་ལོ་གསུམ་ལྷག་ཙམ་ཕྱིན་པ་
རེད། རྗེས་མ་ཅོག་ཕུན་ཚོགས་ལྷ་སར་ཡོང་ན་དེ་སྔའི་ཁ་ཆད་ལྟར་གླ་ཆ་ཞིག་
རྩིས་བརྒྱབ་ན་”ཞེས་བཤད་པས་ཚེ་ཆོས་ཀྱིས་“བདེ་སྐྱིད་དཔལ་འཛོམས་ཀྱི་གླུ་
ཆ་ཨས། ག་འདྲ་བྱས་ནའི་གཅིག་པ་རེད་”ཅེས་བཤད། དེ་ནས་སྟོན་མཐའ་
མའི་རང་སྒང་ཟིན་དུས་ཀྱི་ཉིན་ཞིག་ཕུན་ཚོགས་ཀྱིས་དབྱར་གསུམ་བསགས་
པའི་མར་ཀྲོ་ཀ་སུམ་ཅུ་ལྷག་ཙམ་ཞིག་དང་ཕྱུར་སྐམ་སྤུས་དག་རྐྱལ་པ་ཆེན་པོ་
གང་འཁྱེར་ནས་ཚོང་བར་ཡོང༌། ཕུན་ཚོགས་ཀྱིས་དེ་སྔོན་བཀྲ་ཤིས་རྡོ་རྗེས་
ངེས་པར་དུ་གནས་ཚང་སོ་སོའི་བུ་མོ་ཡོད་སར་སྡོད་དགོས་གསུངས་པ་ལྟར་ཤར་
རེར་དེ་གར་བསྐྱོད། སྒོ་ཡར་འཛུལ་སྐབས་བདེ་སྐྱིད་དཔལ་འཛོམས་ཀྱིས་སྒོ་
རའི་ནང་གི་མེ་ཏོག་ཁོག་མ་རྣམས་རེ་རེ་བཞིན་ཐོག་ཁའི་ཉི་གཡབ་འོག་དབོར་
བཞིན་ཡོད། ཕུན་ཚོགས་ཀྱིས་“བདེ་སྐྱིད་དཔལ་འཛོམས་”ཞེས་བརྗོད་མ་ཐག་
ཁོ་མོས་པང་དུ་འཁྱེར་བའི་མེ་ཏོག་ཀྱང་རང་སར་བཞག “པཱ་ལགས་”ཞེས་
མདུན་དུ་རྒྱུག་ཡོང་བ་དང་ཁོང་གི་སྒལ་པ་ནས་ཕྱུར་སྐམ་གྱི་རྐྱལ་པ་མར་ཕབ།
“པཱ་ལགས། ཁྱེད་གཉིས་ཕ་མས་ང་རྦད་དེ་བརྗེད་པ་འདྲ། ལོ་གཉིས་ལྷག་ཙམ་
འགྲོ་གིས་”ཞེས་མིག་ཟུང་ལ་མཆི་ཞགས་འཁོར། ཕུན་ཚོགས་ཀྱིས། “ཁག་
མེད། ཁག་མེད། པ་ཕས་ན་ནིང་གཞེས་ནིང་ལྷ་སར་ཡོང་ཡང་གནས་ཚང་དུ་
ཡོང་ན་ཁོང་གཉིས་རྒན་འཁོགས་བསུན་གྱི་རེད་བསམ་ནས་རང་ཐུག་འདོད་
ཀྱང་སྡུག་ཞེ་བྱས་ནས་མ་ཡོང་”ཞེས་བཤད་པ་དང་མགོ་བོར་བྱིལ་ཙམ་བྱས་ཏེ་
“ལྟོས་དང་ད་གཟུགས་པོ་ཆེན་པོ་འདི་འདྲ་ཆགས་འདུག པ་ཕའི་དཔུང་པ་
ནས་གྲོལ་འདུག་”ཅེས་ཚད་ཙམ་བྱས། བདེ་སྐྱིད་དཔལ་འཛོམས་ཀྱིས་གློ་བུར་
དུ་གཉིད་སད་པ་ལྟར་“འ་རྫི་པཱ་ལགས། ངས་ཁྱེད་རང་བཞུགས་སུ་མ་བཅུག་
པར་སྐད་ཆ་དེ་འདྲ་ཤོད་ཀྱིན་བསྡད། ད་ཕེབས་དང་”ཞེས་གསོལ་ཐབ་དུ་ཁྲིད་
ནས་གསོལ་ཇ་ཞུས་པ་དང་། འབྲས་དང་ཞོག་ཁོག་གི་ཁ་ལག་ཚ་པོ་བཟོས།
ཕུན་ཚོགས་ཀྱིས་བུ་མོའི་གཟུགས་བྱད་ལ་ལྟ་བཞིན་ངའི་བུ་མོ་འཁྱུག་ཙམ་ལ་ཆེན་
45



ཉམ་ཆུང་བུ་མོའི་ལས་དབང་།
པོ་དེ་འདྲ་ཆགས་འདུག ཆོས་འཛོམས་ཀྱིས་མཐོང་ན་དགའ་པོ་ག་འདྲ་ཡོང་གི་
མ་རེད་དམ་སྙམ། ཡང་བསམ་བློ་ཞིག་བཏང་རྗེས་“བུ་མོ། སྤོ་རྨོ་གཉིས་གླིང་
སྐོར་ལ་ཐད་སོང་ངམ”ཞེས་དྲིས་པས་ཁོ་མོས་“ཞོགས་པ་གླིང་སྐོར་ལ་ཕེབས་
ནས་ད་གིན་ཞལ་པར་ཞིག་བསྐྱོན་བྱུང༌། ད་ལྟ་ཕལ་ཆེར་རྨོ་བོ་བཟང་མོ་ལགས་
ཀྱི་ནང་ལ་ཕེབས་ཡོད་པ་འདྲ། ཁོང་ཚོ་རྟག་པར་ཕར་ཚུར་ཕེབས་རེས་གནང་
གི་རེད་”ཅེས་ཟེར། །
“སྤྱང་ཀི་དང་སྤྱང་ལབ་” ཅེས་པའི་དཔེ་ལྟར་ཁོང་གཉིས་ཕ་དང་བུ་མོ་
སྐད་ཆ་དེ་འདྲ་ཞིག་བཏང་ཙམ་ལ་བཀྲ་ཤིས་རྡོ་རྗེ་དང་ཚེ་ཆོས་རྒན་རྒོན་བཟའ་
ཚོ་གཉིས་ཁྱིམ་གྱི་སྒོ་འཛུལ་ཡོང་། ཁོང་གཉིས་ཀྱིས་སྒོ་རའི་ནང་གི་མེ་ཏོག་བསྡུ་
འཕྲོ་ཡང་ལུས་ཡོད་པ་མཐོང་བས་ཐབ་ཚང་དུ་བལྟས། ཅོག་ཕུན་ཚོགས་ཀྱིས་
གདན་ཐོག་ནས་ཧོབ་སྟེ་ལངས་པ་དང༌། བཀྲ་ཤིས་རྡོ་རྗེས་ “ ཨོའོ། དེ་རིང་
གཞི་ནས་ཐེངས་གཅིག་ཕེབས་བྱུང་ང་། བདེ་སྐྱིད་དཔལ་འཛོམས་གསོལ་ཇ་
ཞུས་དང༌། ཞལ་ལག་བྱུང་སོང་ངམ”ཞེས་བཤད་པ་དང་། དེ་གར་བསྡད་
ནས་ཡུན་རིང་པོ་འདི་འདྲ་བུ་མོའི་སར་མ་ཕེབས་པར་ ཅི་ཡིན་ཞེས་འཁང་ར་
བྱས། ཅོག་ཕུན་ཚོགས་ཀྱིས་སྔར་བཞིན་ཁ་པར་ནས་བཤད་པ་ལྟར་ཡང་ཡང་
སྦྱིན་བདག་གི་སར་ཡོང་ན་བུ་མོ་བདེ་སྐྱིད་དཔལ་འཛོམས་འཚེར་དོགས་དང་
རྒན་རྒོན་གཉིས་ཐུགས་བསུན་པོ་བཟོས་ཡོང་སྙམ་བྱུང་”ཞེས་བཤད།
ཕུན་ཚོགས་ཀྱིས་ཕྱུར་སྐམ་དང་མར་སོས་པ་དེ་དག་བཙོངས་ཚར་ཏེ་ཕྱིར་
ལོག་བྱ་རྒྱུའི་སྔ་ནུབ་ཏུ་བཀྲ་ཤིས་རྡོ་རྗེ་བཟའ་ཚོས་དེ་སྔ་ནས་གྲོས་བསྡུར་བྱས་
ནས་བློ་མོས་བྱུང་བ་ལྟར་དངུལ་སྒོར་ལྔ་སྟོང་བཞི་བརྒྱ་ཡོད་པའི་བརྒྱ་ལོར་ཆག་
པ་ཞིག་ཅོག་ཙེའི་ཐོག་བཏོན། “ཅོག་ཕུན་ཚོགས། བདེ་སྐྱིད་དཔལ་འཛོམས་
ང་ཚོའི་སར་སླེབས་ནས་ད་བར་ལོ་གསུམ་ཙམ་ཕྱིན་འདུག ང་གཉིས་ཀྱི་དང༌
པོའི་ཁ་ཆད་རེད། འདིར་སྒོར་ལྔ་སྟོང་བཞི་བརྒྱ་ཡོད། འདི་བུ་མོའི་གླ་ཆ་ཡིན།
ད་རེས་འཁྱེར་འགྲོ་རོགས་”ཞེས་བཤད། ཕུན་ཚོགས་ཀྱི་སེམས་ལ་དངུལ་རྩིས་
46



ཉམ་ཆུང་བུ་མོའི་ལས་དབང་།
རྒྱག་པ་དེ་ལ་བལྟས་ན་ད་བུ་མོ་འདི་གར་དགོས་པ་མི་འདུག་ཅེས་ཤོད་གྲབས་
མེད་དམ་སྙམ་ཞིང་། འཚབ་འཚུབ་ངང་“བཀྲ་ཤིས་རྡོ་རྗེ་ལགས། ང་གཉིས་
དང་པོ་གྲོས་བསྡུར་གནང་སྐབས་བུ་མོར་འོས་བབ་ཀྱི་ལས་ཀ་ཞིག...” ཅེས་
བཤད་མཚམས་བཀྲ་ཤིས་རྡོ་རྗེ་ཧཱ་ཧཱ་ཞེས་གད་མོ་ཞིག་བགད་ཅིང་“ ཅོག་ཕུན་
ཚོགས། ད་ལྟ་བུ་མོར་ལས་ཀ་འཚོལ་རན་མེད། ད་དུང་ལོ་གཅིག་གཉིས་ཉར་
རྗེས་ལས་ཀ་བཙལ་ཆོག དོགས་པ་གཏན་ནས་བྱེད་མི་དགོས” ཞེས་བཤད་
པས་ཕུན་ཚོགས་ཀྱི་བློ་དོགས་སེལ། །
ཕུན་ཚོགས་ལྷ་ས་ནས་ཐོན་པའི་ཞོགས་པ་སྙིང་སྟོབས་རབ་ཏུ་འཕེལ་བའི་
ཕོ་གཞོན་ལྟ་བུར་གྱུར་ཡོད་ཅིང་། དེ་ནི་ཁོ་པར་བདེ་སྐྱིད་དཔལ་འཛོམས་བུ་
རྫིར་བཏང་རྗེས་ལོ་གསུམ་གྱི་གླ་ཆ་སྒོར་ལྔ་སྟོང་ལྷག་ཙམ་བྱུང་བས་ཡིན། ཁོ་
པས་བརྒྱ་ལོར་ཆག་པ་ཨམ་ཕྲག་གི་སྦུག་ཏུ་བཅུག་སྟེ་རླངས་འཁོར་ནང་འཛེགས་
རྗེས་ཕྱུ་པའི་ཕྱི་ནས་བཙིར་ཙམ་བཙིར་ཙམ་བྱས་ནས་བརླག་ན་སྙམ་པའི་དོགས་
ཟོན་བྱེད། རྒྱུན་གཏན་སྤྱི་སྤྱོད་རླངས་འཁོར་དེས་སྤྱི་ལེ་དྲུག་ཅུ་ཙམ་བསྐྱོད་རྗེས་
འགྲུལ་པ་ཚོ་ངལ་གསོ་དང་ཆབས་ཅིག་ཟ་འཐུང་བྱེད་པའི་ལམ་འགྲམ་གྱི་ཟ་ཁང་
ཞིག་ཏུ་སྡོད་ཀྱི་ཡོད་ཅིང་། ཕུན་ཚོགས་ཀྱིས་ཀྱང་འགྲུལ་པ་ཚོ་དང་མཉམ་དུ་
བབས་ནས་ཐུག་པ་འཐུང་བ་དང་། ཇ་མངར་མོ་དཀར་ཡོལ་གང་དོ་འཐུང་གི་
ཡོད་མོད། འོན་ཀྱང་དེ་ཉིན་ཟ་ཁང་དུའང་མ་ཕྱིན་པར་རླངས་འཁོར་ཐོག་
བསྡད་ནས་བག་ལེབ་གཅིག་བཟས། །
རླངས་འཁོར་སླར་ཡང་ཐོན་ནས་ཡུན་རིང་མ་འགོར་བར་རང་ཁྱིམ་གྱི་
གྲོང་ཚོའི་བརྒྱུད་དུ་སླེབས་ནས་མར་བབས་རྗེས་རྡོག་ཁྲེས་ཆུང་ཆུང་དེ་ཕྲག་ལ་
དཔྱང་སྟེ་ཤར་རེར་བསྐྱོད། ཁྱིམ་གྱི་སྒོ་འཛུལ་མ་ཐག་དགོད་འཛུམ་འཛུམ་བྱས་
པས་ཆོས་འཛོམས་ཀྱི་སེམས་ལ་ད་རེས་ཕྱུར་སྐམ་དང་མར་སོས་པ་བྲིན་ཁ་རྒྱུག་
པོ་བྱུང་བ་འདྲ་སྙམ། ཉི་གཡབ་འོག་ཏུ་བསྡད་པ་དང་ཆང་དཀར་ཡོལ་གང་
བཏུང་རྗེས་“ཆོས་འཛོམས། ང་གཉིས་ཀྱིས་བུ་མོ་བུ་རྫིར་གཏོང་ས་གཏན་ནས་



ཉམ་ཆུང་བུ་མོའི་ལས་དབང་།
ནོར་མི་འདུག ཁོང་ཚོས་གྱོང་གཏན་ནས་གཏོང་བ་མི་འདུག ཁ་ཆད་གནས་
པོ་ཞེ་དྲག་འདུག་”ཅེས་བཤད་པ་དང་ཨམ་ཕྲག་ནས་བརྒྱ་ལོར་ཆག་པ་ཞིག་ཡོད་
པ་དེ་ཅོག་ཙེའི་ཐོག་བཏོན། ཆོས་འཛོམས་ཀྱིས་རང་ཁྱིམ་དུ་དངུལ་མང་པོ་དེ་
ག་ཙམ་མཐོང་བ་དང་པོ་ཡིན་པས་གདོང་ནས་ཧང་སངས་པའི་རྣམ་འགྱུར་ཐོན།
“ཕུན་ཚོགས་ལགས། དངུལ་འདི་འདྲ་ག་རེ་རེད་དམ་” ཞེས་དྲིས་པས་ཕུན་
ཚོགས་ཀྱིས་བརྒྱ་ལོར་ཆག་པ་ཡར་བླངས་ཏེ་ཨ་སློག་ཅིག་བརྒྱབ་རྗེས་སླར་ཡང་
ཅོག་ཙེའི་ཐོག་བཞག་ཅིང༌། “ཆོས་འཛོམས། འདི་དག་ང་གཉིས་ཀྱི་བུ་མོའི་ལོ་
གསུམ་གྱི་གླ་ཆ་རེད་”ཅེས་བཤད།
ཆོས་འཛོམས་ཀྱིས་དངུལ་དེ་དག་བྱུང་དོན་ཤེས་རྗེས་སེམས་ནང་འདི་
དག་སྙིང་ནས་གཅེས་པར་འོས་པའི་བུ་མོས་གཞན་གྱི་གཡོག་རྒྱུག་ནས་བྱུང་བ་
རེད་སྙམ་ནས་ཡིད་ལ་སྐྱོ་སྣང་ཞིག་འཆར་བ་དང་། ཡང་བསམ་བློ་ཞིག་བཏང་
རྗེས་བུ་མོ་བུ་རྫིར་གཏོང་ས་དེ་བློས་འཁེལ་བ་ཞིག་རེད། ད་ལྟ་གླ་ཆ་ཁ་ཆད་བྱས་
པ་ལྟར་སྤྲད་པས་རྗེས་སུ་ཁོ་མོར་མི་ཚེ་འཁྱོལ་བའི་ལས་ཀ་ཞིག་ཀྱང་འཚོལ་གྱི་
རེད་སྙམ་སྟེ་ཡིད་ལ་དགའ་སྣང་ཞིག་ཀྱང་འཆར། ཁོ་མོས་“ཕུན་ཚོགས་ལགས།
ཁྱེད་རང་གི་བུ་མོར་དངུལ་འདི་ནས་རྔན་པ་ཏོག་ཙམ་བཞག་ན་ཏག་ཏག་རེད་
པཱ་”ཞེས་བཤད་པས་ཕུན་ཚོགས་ཀྱིས་“ཆོས་འཛོམས། བུ་མོར་དངུལ་གྱི་དགོས་
པ་མི་འདུག གྱོན་ཆས་དང་ལྟོ་ཆས་ནི་ཉོ་དགོས་མ་རེད་” ཅེས་བཤད། ཡང་
ཆོས་འཛོམས་ཀྱིས་ “ ཕུན་ཚོགས་ལགས། དགུན་དུས་ལས་བྲེལ་ཆུང་དུས་ང་
ཚོའི་སོ་ནམ་ལོ་གསར་ཡང་འཆར་གྱི་རེད། དེ་དུས་བུ་མོ་ནང་ལ་འཁྱུག་ཙམ་
ཞིག་གཏོང་རོགས་གནང་ཞེས་ཞུས་ན་འགྲིག་ཨེ་ཡོང་ངམ་” ཞེས་བཤད་པས་
ཕུན་ཚོགས་ཀྱིས་“དེ་སྣང་དག་ཡོག་མ་རེད། ངས་རྗེས་མ་བཀྲ་ཤིས་རྡོ་རྗེ་ལགས་
ཁོང་གཉིས་ལ་ཞུས་ཆོག་”ཅེས་བཤད།
མ་ཆོས་འཛོམས་ཀྱིས་བུ་མོ་རང་ཁྱིམ་དུ་འཁྱུག་ཙམ་ཞིག་འཁོར་ཞིག་ཏུ་
ཡོང་རྒྱུའི་རེ་བ་བྱས་པ་དང་ཕུན་ཚོགས་ཀྱིས་ཀྱང་ལོ་ལྟར་ལྷ་སར་མར་དང་ཕྱུར་



ཉམ་ཆུང་བུ་མོའི་ལས་དབང་།
བ་ཚོང་བར་འགྲོ་སྐབས་དོན་དེ་བཀྲ་ཤིས་རྡོ་རྗེ་བཟའ་ཚོར་ཞུས་ནའང་ཁོང་ཚོའི་
ཁྱིམ་དུ་བུ་མོ་བདེ་སྐྱིད་དཔལ་འཛོམས་འཁྱུག་ཙམ་ཡང་མེད་ན་མི་འགྲིག་པ་ལྟ་
བུ་ཆགས་ཏེ་འཁོར་ཞག་ཏུ་ཡོང་མ་ཐུབ་པའི་ངང་ལོ་གསུམ་སོང་བ་དང་། དེའི་
རིང་བཀྲ་ཤིས་རྡོ་རྗེ་བཟའ་ཚོས་ཕུན་ཚོགས་ལྷ་སར་ཡོང་ཐེངས་རེར་འབྲས་དང་
གྲོ་ཞིབ་དང་གྱོན་ཆས། ཇ་སོགས་བུ་མོའི་གླ་ཆར་མ་ཐེ་བའི་ལག་རྟགས་མང་པོ་
བསྐུར་བས་ཆོས་འཛོམས་ཀྱིས་ཀྱང་ཡང་བསྐྱར་བུ་མོ་ནང་ལ་འཁྱུག་ཙམ་གཏོང་
རོགས་ཟེར་བ་དེ་ཤོད་མཚམས་འཇོག་དགོས་པར་གྱུར། ཉིན་ཞིག་ཕུན་ཚོགས་
ཀྱིས་ཆོས་འཛོམས་ལ་ “ང་ཚོ་ གྲོང་གསེབ་པ་ཟེར་བ་ འདི་ ལྐུགས་ རྟགས་ རེད།
རང་བུ་མོ་ཐུག་འདོད་ན་གྲོང་ཚོ་ནས་ཁ་པར་བརྒྱབ་ན་འགྲིག་གི་རེད་” ཅེས་
བཤད་པ་དང་། ཆོས་འཛོམས་ཀྱིས་ཀྱང་“ལྐུགས་རྟགས་ཡིན་དང་མིན། གྲོང་
ཚོའི་ནང་ཁ་པར་སྔ་ས་ནས་ཡོད་ཀྱང་དེ་མ་དྲན་པ་རེད། ད་ལྟ་རང་ཁ་པར་རྒྱག་
ཏུ་འགྲོ་གི་ཡིན། བུ་མོའི་སྐད་ཅིག་ཐོས་ན་ཐུག་པ་དང་ཁྱད་ཡོང་ས་མ་རེད་”
ཅེས་བཤད། །
ཕུན་ཚོགས་དང་ཆོས་འཛོམས་གྲོང་ཚོའི་ཨུ་ཡོན་ལྷན་ཁང་གི་ནང་སོང་
ནས་བདེ་སྐྱིད་དཔལ་འཛོམས་ ལ་ ཁ་ པར་བརྒྱབ། “ཝ་ཡེ་བདེ་སྐྱིད་ དཔལ་
འཛོམས་ཡིན་པས་”ཞེས་བཤད་པས་“ཁྱེད་རང་སུ་ཡིན་”ཞེས་ཟེར། མ་ཆོས་
འཛོམས་ལ་ཁ་པར་རྒྱུག་མྱོང་མེད་པས་རྒྱང་ཙམ་ཞིག་ལ་སྐད་གཏོང་བར་ལྟར་
སྐད་ཤུགས་ཆེན་པོས་“ང་བདེ་སྐྱིད་དཔལ་འཛོམས་ཀྱི་ཨ་མ་ཡིན་”ཞེས་བཤད་
པས་ཁ་པར་ལེན་མཁན་ཚེ་ཆོས་ཀྱིས་ “ ཨ་ཙི་བུ་མོའི་ཨ་མ་ལགས། བདེ་སྐྱིད་
དཔལ་འཛོམས་མགྱོགས་པོ་ཤོག་དང་། ཨ་མ་ལགས་ཀྱི་ཞལ་པར་འདུག་”ཅེས་
ཟེར། བདེ་སྐྱིད་དཔལ་འཛོམས་ཀྱིས་ཁ་པར་བླངས་རྗེས་ ཨ་མས་བུ་མོ་དྲན་
ལུགས་དང་ནང་ལ་འཁྱུག་ཙམ་ཞིག་ཀྱང་མ་ཡོང་བའི་སྐོར་མང་པོ་བཤད། འོན་
ཀྱང་བདེ་སྐྱིད་དཔལ་འཛོམས་ཀྱི་འཁྲིས་སུ་རྨོ་བོ་ཚེ་ཆོས་ལགས་ཅི་བཤད་ཉན་
མཁན་བཞིན་དུ་བསྡད་ཡོད་པས་ཁོ་མོས་ཨ་མའི་སྐད་ཆར་ལན་གཅིག་མཇུག་
49



ཉམ་ཆུང་བུ་མོའི་ལས་དབང་།
གཉིས་མཇུག་རྒྱུག་བདེ་པོ་མ་བྱུང་བར་“ཨ་མ་ལགས་ཁྱེད་རང་སྐུ་གཟུགས་ཐང་
པོ་ཡོད་པས། ད་ལོའི་ལོ་གསར་སྐབས་ང་འཁྱུག་ཙམ་གཏོང་རོགས་གནང་ཞུ་
རྩིས་ཡོད་”ཅེས་བཤད་པས་འཁྲིས་ལ་ཡོད་པའི་རྨོ་བོ་ཚེ་ཆོས་ཀྱིས་“བུ་མོ། ཨ་མ་
ལགས་ལོ་གསར་སྐབས་མར་ལྷ་སར་ཕེབས་ཤོག་གྱིས་དང་”ཞེས་བཤད་པས་བུ་
མོས་“ཨ་མ་ལགས། རྨོ་བོ་ལགས་ཀྱིས་ཁྱེད་རང་ལྷ་སའི་ལོ་གསར་ལ་མར་ཕེབས་
ཤོག་གྱིས་གསུང་གི་འདུག” ཅེས་བཤད། ཨ་མས་ཁ་པར་ལག་ཏུ་བཟུང་ཞིང༌།
དེ་ཡང་འདྲ་པོ་རེད་བསམ། “ཡོང་ང་བུ་མོ། འོ་ན་ཨ་མས་ལོ་གསར་སྐབས་ལྟ་
བར་ཡོང་ཆོག དེ་གར་རྨོ་ལགས་ཁོང་ཚོའི་ཞལ་ལ་ཉན་པོ་གྱིས་ཤོག ….…….”
ཞེས་པ་སོགས་བཤད་རྗེས་ཁ་པར་བཞག
མ་ཆོས་འཛོམས་ཀྱིས་འཛུམ་དམུལ་དམུལ་ངང་“ཕུན་ཚོགས་ལགས། 、 ཁ་
པར་ཟེར་མཁན་འདི་དེ་འདྲའི་ཡག་པ་ལཱ། བུ་མོ་འཁྲིས་ལ་ཡོད་པ་དང་ཁྱད་མི་
འདུག ད་བར་ལོ་མང་པོ་དེ་གས་ཕྱིན། ད་ལྟ་བར་ཁ་པར་རྒྱག་རྒྱུ་ཡང་མ་དྲན་
པ་རེད་” ཅེས་ རང་གིས་རང་ལ་འཁང་ར་བྱས། ཡང་ཁོ་མོས་ “ ཕུན་ཚོགས་
ལགས། མ་གིའི་རྨོ་བོ་ཚེ་ཆོས་ལགས་ཀྱིས་ལྷ་སའི་ལོ་གསར་སྐབས་མར་ཤོག་
གསུང་གི་འདུག་” ཅེས་ཤོད་ཀྱིན་ཁོང་གཉིས་གྲོང་ཚོའི་ཨུ་ཡོན་ལྷན་ཁང་ནས་
ཐོན་ཏེ་ཁྱིམ་དུ་ལོག དེ་ནས་ཟླ་ཤས་ཡུད་ཙམ་གྱི་སྣང་བར་འདས། ལྷ་སའི་ལོ་
གསར་ཚེས་པར་ཟླ་བ་གཅིག་ཙམ་ལས་མེད་པས་མ་ཆོས་འཛོམས་ཀྱིས་“ཕུན་
ཚོགས་ལགས། ང་ལྷ་སར་འགྲོ་རྒྱུའི་དུས་ཚོད་རན་གྲབས་འདུག ཁོང་ཚོར་
འབུལ་ཡས་ག་རེ་འཁྱེར་དགོས་ཡིན་ནཱ་” བཤད་པས་ཕུན་ཚོགས་ཀྱིས་“ མ་གཞི་
རང་ལྷ་སར་ཕྱིན་ན་ལོ་ཤས་མ་ཐུག་པའི་བུ་མོ་ཡང་ཐུག་ནས་ཡག་པོ་ཡོད། ད་
ཡིན་ནའི་ལོ་གསར་སྐབས་ཟང་ངེ་ཟིང་ངེ་ཞེ་དྲག་ཡོད་པས་སྐྱིད་པོ་ཡོང་གི་མ་
རེད། རྨོ་བོ་ཚེ་ཆོས་ཀྱིས་རང་ལྷ་སར་ཤོག་ཟེར་བ་དེ་ཆེད་མངགས་སྐུ་མགྲོན་ལ་
འབོད་པ་ག་ནས་ཡིན། མི་ཚོ་དུས་ཆེན་སྐབས་ནང་ལ་འགྲུལ་པ་ཟང་ཟིང་ཡོད་
པར་ཅ་བསུན་དོགས་བྱེད་པ་ལས་དགའ་པོ་ག་ནས་བྱེད་”ཅེས་བཤད་པས་མ་
50



ཉམ་ཆུང་བུ་མོའི་ལས་དབང་།
ཆོས་འཛོམས་ཀྱིས་“འོ་ན་རྨོ་བོ་ལགས་ཀྱིས་ང་རང་ལ་ཁ་པར་ནས་ཤོག་གསུངས་
ཡས་དེ་ག་རེ་ཡིན་ནམ་”ཞེས་བཤད། ཕུན་ཚོགས་ཀྱིས་“རང་དེ་འདྲའི་ལྐུགས་
པ་ལ་ཨང་། ལྷ་ས་བས་བཞུགས་པར་ཕེབས་ཨཱ་ཟེར་ཡས་དེ་ཁ་མགྲོན་བཏང་བ་
རེད། ཤོག་ཟེར་བ་དང་ལམ་སེང་ཡོང་ཤག་ཏུ་བརྩི་གི་མ་རེད་” ཅེས་ལྷ་སར་
འགྲོ་རྒྱུར་མོས་མཐུན་མ་བྱས།
ལེའུ་བཞི་པ། ཐང་ལ་གྱུར་བའི་གཅེས་ཕྲུག
བློ་ཁ་དོག་པོར་གྱུར་པའི་རྒད་མོའི་འདྲེན་བྱེད་ཀྱི་ཡུལ་དུ། །
མཐོང་སྣང་ཅི་དང་ཅི་བྱུང་མངོན་སུམ་ཚད་མ་རུ་འཁྲུལ་ཞིང་། །
དོགས་འཆར་སྙིང་རྗེ་བྲལ་བས་བདེ་སྐྱིད་དཔལ་འཛོམས་ཀྱི་ལས་དབང་།
བཙན་གྱིས་ཁ་ལོ་བསྒྱུར་བའི་ལང་ཚོའི་དཀའ་སྡུག་ལ་ལྟོས་དང་། །
འཇིག་རྟེན་ཐོག་གི་བྱ་བ་ཐམས་ཅད་མི་རྟག་འགྱུར་བའི་ཆོས་ཉིད་དུ་གྲུབ་
པ་ལྟར་ལོ་ཉི་ཤུའི་གོང་ཚེ་ཆོས་ཀྱི་རྐང་པ་འབམ་གྲུམ་གྱིས་ཟིན་ནས་སྨན་ཁང་དུ་
སྡོད་དགོས་བྱུང་བ་དང་། སྨན་བཅོས་མཐའ་འཁྱོངས་བྱས་པ་དང་། ད་དུང་
ལོ་རེ་སྟོན་དཔྱིད་གཉིས་ སུ་ གྲོ་མོར་ཆུ་ཚན་ རྒྱུག་ཏུ་སོང་ སྟེ་འབམ་གྲུམ་ནད་
བརྗེད་པ་བཞིན་དྲག་སྐྱེས་བྱུང་མོད། འོན་ཀྱང་སྟོན་མཇུག་གི་གནམ་གཤིས་
བསིལ་བའི་དུས་ཤིག་ཚེ་ཆོས་ཀྱིས་ལས་རོགས་ཤིག་གི་ཆང་སའི་གཙོ་སྐྱོང་བ་བྱ་
རྒྱུ་ཁས་བླངས་ཏེ་མཚན་མོ་ཆུ་ཚོད་གཉིས་པ་ཡོལ་ཡོལ་བར་ཡར་རྒྱུག་མར་རྒྱུག་
བྱས་ནས་བསྡད་པས་འཁྱགས་བརྡ་ཤོར་བས་རྐྱེན་བྱས་ནས་དེ་སྔའི་འབམ་གྲུམ་
ནད་གཞི་བསྐྱར་ལོག་བརྒྱབ། དེ་ནས་བཟུང་ཉིན་ལྟར་གླིང་སྐོར་དུ་འགྲོ་རྒྱུ་རང་
དགར་མཚམས་ཆད་ལ་རྐང་པའི་ལྷམ་གོག་ཀྱང་རང་གིས་ཕུད་དཀའ་བར་གྱུར་
པས་བདེ་སྐྱིད་དཔལ་འཛོམས་ལ་ཕྲུ་གུ་ལྟ་རྒྱུ་ལས་དཀའ་བའི་ནད་གཡོག་རྒྱུག་
རྒྱུའི་ལས་ཀ་གསར་པ་ཞིག་དོན། དགོང་མོ་ཉལ་ཁར་ཆུ་དྲོ་འཇམ་ལ་རྐང་པ་རེ་



ཉམ་ཆུང་བུ་མོའི་ལས་དབང་།
འཁྲུས་ན་བདེ་སྙམ་གྱི་སྣང་བ་ཡོད་པས་ཚེ་ཆོས་ཀྱིས་དགོང་ལྟར་བདེ་སྐྱིད་དཔལ་
འཛོམས་རྐང་པ་འཁྲུ་བར་སྐད་གཏོང་གི་ཡོད་ལ་ཁོ་མོས་ཀྱང་ཆུང་དུས་སོ་སོའི་
སྐྱེས་མའི་ཞབས་ཐེངས་གཅིག་ཀྱང་འཁྲུ་མ་མྱོང་ཡང་ད་ལྟ་ཤ་ཁྲག་གི་འབྲེལ་བ་
མེད་པའི་ཚེ་ཆོས་ཀྱི་རྐང་པ་དགོང་ལྟར་འཁྲུ་དགོས་པར་སུན་སྣང་ལྟ་བཞག་སྐྱུག་
བྲོ་ཡང་གཏན་ནས་བྱེད་ཀྱི་མེད། ཚེ་ཆོས་ཀྱི་རྐང་པ་བཀྲུས་རྗེས་སྐབས་འགར་
ཡུན་རིང་མ་འགོར་བར་གཉིད་ཁུག་གི་ཡོད་རུང་དེ་བས་མང་བའི་དགོང་མོར་
རྐང་པ་བཀྲུས་ཀྱང་གཉིད་ཁུག་གི་མེད་སྟབས་མལ་མཇུག་ཏུ་བསྡད་ནས་འཕུར་
མཉེད་གཏོང་དགོས་ཀྱི་ཡོད། །
བདེ་སྐྱིད་དཔལ་འཛོམས་ཀྱིས་ཚེ་ཆོས་ལ་ནད་གཡོག་རྒྱུག་དགོས་པ་ནས་
བཟུང་ནང་ལས་མང་དུ་སོང་བའི་སྣང་བ་བྱུང་ཡོད་ཀྱང་ཁོ་མོས་བྱས་ཡུས་ཚིག་
གཅིག་ཤོད་མི་ནུས་པ་དེ་ མཐོང་སྐབས་ཚེ་ཆོས་ ཀྱི་ སེམས་ལ་ སོ་ སོའི་ ཤ་ལས་
མཆེད་པའི་ཕྲུ་གུ་ལས་ཕན་ཐོགས་པ་འདི་ལས་དབང་གིས་བསྐོས་པ་ཞིག་རེད་
སྙམ་པ་དང་ཁོ་མོར་ངག་འཇམ་པོས་བྱམས་སྐྱོང་བྱེད་ཀྱི་ཡོད་པས་ཕར་བལྟས་ན་
མ་སྨད་ཀྱི་ཚུལ་ལས་མ་འདས། ཚེ་ཆོས་ལ་ནད་སྐོར་རྒྱག་པར་ཡོང་མཁན་མང་
པོ་ཞིག་གིས་པཱ་མོག་ཡག་པོ་ཞིག་རྙེད་འདུག་ཅེས་བསྟོད་ར་བྱས། ཁྱིམ་མི་ཚོའི་
གྱོན་ཆས་འཁྲུ་རྒྱུ་དེས་དུས་ཚོད་མང་པོ་ཞིག་འགོར་གྱི་ཡོད་ལ་གནམ་གཤིས་གྲང་
བའི་དུས་ལའང་ཁོ་མོའི་ལག་གཉིས་ཆུ་དང་ཁ་བྲལ་རྒྱུ་ཧ་ལམ་གཉིད་ཉལ་རིང་
དང་། ལྟོ་ཆས་ཟ་རིང་ཙམ་ ཡིན་ པས་ སྐྲངས་སྦོས་ ཀྱིས་དམར་སྨུག་ ཏུ་ གྱུར།
ཉིན་ཞིག་ཁོ་ཚོ་ལྟོ་ཆས་བཟས་ཚར་ནས་ནང་གི་ལས་ཀ་ཙག་ཙིག་གི་སྐོར་གླེང་།
བཀྲ་ཤིས་རྡོ་རྗེས་ལོ་གསར་གོང་གི་འཁྲུ་ རྒྱུ་དེ་དག་གོས་འཁྱུའི་ འཕྲུལ་
འཁོར་ནང་བཏང་ནས་འཁྲུད་ན་མགྱོགས་ཀྱི་རེད། མ་གཞི་ནས་བདེ་ སྐྱིད་
དཔལ་འཛོམས་ཀྱི་ལག་པ་འཁྱག་སྦོས་ཐེབས་ནས་དམར་སྨུག་ཏུ་གྱུར་འདུག
རྟག་པར་དེ་འདྲ་བྱས་ན་རྗེས་སུ་ཡང་ཚིག་གྲུམ་ན་མཁན་ཞིག་ཆགས་རྒྱུ་རེད་”
ཅེས་བཤད། ཚེ་ཆོས་ཀྱིས་“ད་ལྟ་ཕྲུ་གུ་ཤ་སྐྱེས་རུས་སྐྱེས་ལ་སྣང་དག་གང་ཡོད།
52



ཉམ་ཆུང་བུ་མོའི་ལས་དབང་།
གྱོན་ཆས་བཀྲུས་པས་ཕུགས་ལ་སྐྱོན་བྱེད་ཀྱི་ཡོད་ན་སྔོན་མ་ང་ཚོ་ཆུང་དུས་ལུས་
ལ་གྱོན་ཆས་ཀྱང་འབེལ་པོ་གོན་རྒྱུ་མེད་རུང་ད་ལྟ་བར་འཚོ་ཐུབ་པ་མ་རེད་
པས་”ཞེས་བཤད་པས་བཀྲ་ཤིས་རྡོ་རྗེས་གད་མོ་དགོད་ཀྱིན་“ངས་ལག་པ་ཆུ་ལ་
སྦྲངས་སྦངས་པར་བསྡད་ན་རྗེས་སུ་ཚིག་གྲུམ་ན་གི་རེད་ཟེར་བ་མ་གཏོགས་ཤི་
གི་རེད་ཟེར་གྱི་མེད་དཱ་”ཞེས་བཤད། དེ་ནས་ཉིན་ཞིག་བཀྲ་ཤིས་རྡོ་རྗེ་ཁྲོམ་ལ་
སོང་རྗེས་བདེ་སྐྱིད་དཔལ་འཛོམས་ལ་བྱ་སྤུའི་བར་འཚང་བྱས་པའི་སྟོད་གོས་
རྫབ་རིང་ཞྭ་མོ་ཡོད་པ་ཞིག་ཉོས་ཡོད་ཅིང་། བཀྲ་ཤིས་རྡོ་རྗེས་ཆུ་ཀུ་ལའི་འཁྲིས་
ན་གྱོན་ཆས་ཆུ་བཤལ་གཏོང་བཞིན་ཡོད་པའི་བདེ་སྐྱིད་དཔལ་འཛོམས་ཀྱི་ལག་
ངར་རྦད་དེ་ དམར་རྐྱང་ཆགས་ཡོད་ པ་ མཐོང་ རྗེས་ “ཡཱ། བདེ་སྐྱིད་དཔལ་
འཛོམས། གྱོན་ཆས་འཁྲུད་ཚར་ན་སྟོད་ཐུང་འདི་ཚད་ཅིག་རྒྱོབས་དང་”ཞེས་
སྤྲད། །
སྐབས་དེར་ཐོག་ཀའི་ཉི་གཡབ་འོག་རྐང་པ་གཉིས་ཀ་བལ་ལི་ལ་བསྒྲིལ་
ནས་ལག་ཏུ་ཕྲེང་བས་མ་ཎི་འདྲེན་བཞིན་པའི་ཚེ་ཆོས་ཀྱིས་སྒོ་རའི་ནང་དུ་བཀྲ་
ཤིས་རྡོ་རྗེས་ སྟོད་ཐུང་མཐུག་པོ་ཞིག་བདེ་སྐྱིད་དཔལ་འཛོམས་ལ་སྤྲོད་པ་དེ་
མཐོང་བས་ཅུང་མི་དགའ་བར་གྱུར། སེམས་ནང་སྤོར་ཏོ་འདི་ཡང་བསམ་བློ་ག་
རེ་འཁོར་གྱི་ཡོད་དམ་སྙམ། བཀྲ་ཤིས་རྡོ་རྗེ་ཐོག་ཀར་འཛེགས་ནས་ཚེ་ཆོས་ལ་
ཆུ་འཁོལ་གང་བླུགས། “ཚེ་ཆོས་ལགས། དེ་རིང་ཨའུ་ཙམ་འདུག་གས་”ཞེས་
དྲིས། ཚེ་ཆོས་ཀྱིས་དེ་ལ་ལན་མ་བཏབ་པར་“བཀྲ་ཤིས་རྡོ་རྗེ་ལགས། བདེ་
སྐྱིད་དཔལ་འཛོམས་ལ་ང་ཚོའི་གྱོན་ཆས་རྙིང་པ་ག་ཚོད་གཡོགས་གཡོགས་ཡོད་
རུང་ད་དུང་སྟོད་ཐུང་ཞིག་ཉོས་པས་”ཞེས་ཟེར། །
བཀྲ་ཤིས་རྡོ་རྗེས་ཚེ་ཆོས་ཀྱི་བསམ་པ་གཏན་ནས་མ་རྟོགས་པར་“ཡིན་དཱ།
བདེ་སྐྱིད་དཔལ་འཛོམས་ང་ཚོའི་ནང་ལ་སླེབས་ནས་ལོ་འདི་སྐད་ཕྱིན་པ་རེད།
གྱོན་ཆས་རྙིང་པ་མ་སྡུག་པ་ཙམ་ཁོ་ན་གཡོགས་པ་མ་གཏོགས་གསར་པ་ངོ་དྲག་
པ་ཞིག་ཉོ་མ་མྱོང་། ད་ལྟ་གནམ་གཤིས་ཀྱང་གྲང་མོ་འདུག་གཱ། བྱས་ཙང་ངས་
53



ཉམ་ཆུང་བུ་མོའི་ལས་དབང་།
བྱ་སྤུའི་བར་འཚང་བྱས་པའི་སྟོད་ཐུང་རྫབ་རིང་ཞིག་ཉོས་ཡོད་” ཅེས་བཤད།
བསམ་ཡུལ་ ལས་ འདས་ པར་ ཚེ་ ཆོས་ ཀྱིས་ “ འ་ རྫི་ དངོས་ གནས་ ཁྱེད་ རང་
བསམས་གཞིགས་ཐོངས་པོ་ཞིག་འདུག་གཱ། མིའི་བུ་མོར་ཐུགས་ཁུར་དཔེ་འདྲ་
ཞིག་གནང་གི་འདུག ཁ་སེང་གྱོན་ཆས་འཁྲུ་རྒྱུ་གོས་འཁྲུའི་འཕྲུལ་འཁོར་ནང་
བཏང་ནས་བཀྲུས་ན་མ་གཏོགས་བདེ་སྐྱིད་དཔལ་འཛོམས་ཀྱི་ལག་པ་སྐྲངས་ཀྱི་
འདུག་ཟེར། ཡང་དེ་རིང་སྟོད་ཐུང་དེ་འདྲ་ཞིག་ཉོས་”ཞེས་མ་འདོད་པའི་སྐད་
ཆ་མང་པོ་བཤད། འོན་ཀྱང་བཀྲ་ཤིས་རྡོ་རྗེའི་སེམས་ལ་བུད་མེད་ཡིན་པ་ཙམ་
གྱིས་མིག་ཕྲ་པོ་དེ་འདྲ་ཡིན་གྱི་རེད། དོན་དེ་འདྲ་ཞིག་ལ་ལན་འདེབས་རིན་
གང་ཡོད་སྙམ་སྟེ་ཅི་ཡང་མ་བཤད། །
ཡང་ནུབ་གཅིག་བཀྲ་ཤིས་རྡོ་རྗེ་དང་ཚེ་ཆོས་ཐོག་ཀར་ཉལ་དུ་སོང་རྗེས་
བདེ་སྐྱིད་དཔལ་འཛོམས་ཀྱིས་འཆར་ཅན་ལྟར་དཔུང་པར་ཉི་སྐམ་བཏང་བའི་
ཨ་ཅོར་ཞིག་བརྒྱབ། དུང་བན་ནང་ཚེ་ཆོས་ཀྱི་རྐང་པ་འཁྲུ་བྱེད་ཆུ་དྲོན་མོ་
འཁྱེར་ཡོང་ནས་“ཨ་མ་ལགས། ད་ཞབས་འཁྲུས་གནང་དོ་”ཞེས་བཤད་པས་
ཚེ་ཆོས་ཀྱིས་“བུ་མོ། དོ་དགོང་ང་རྐང་པ་འཁྲུ་གི་མིན། རང་ཉལ་བར་རྒྱུག་”
ཅེས་བཤད། ཡང་ཚེ་ཆོས་ཀྱིས་“བཀྲ་ཤིས་རྡོ་རྗེ་ལགས་”ཞེས་འབོད་སྐད་བྱས།
བཀྲ་ཤིས་རྡོ་རྗེ་དེ་གར་སླེབས་པས་ཁོ་མོས། “དེང་སང་ཁྱེད་རང་ག་རེ་བསམ་
གྱི་འདུག་གམ”ཞེས་ཅི་ཟེར་བསམ་ཚོད་མི་ཐིག་པའི་དྲི་བ་ཡ་མཚན་ཞིག་བཏོན།
བཀྲ་ཤིས་རྡོ་རྗེས་“ག་རེ། ཁྱེད་རང་ག་རེ་གསུང་གི་ཡོད་ནཱ། ང་ག་རེ་བསམ་
དགོས་རས་”ཞེས་བཤད་པས་ཚེ་ཆོས་ཀྱིས་རྒྱུན་ལྡན་མིན་པའི་རྣམ་འགྱུར་ཞིག་
སྟོན་ནས་“ཧིན། དེང་སང་ཁྱེད་རང་གིས་དངོས་གནས་པཱ་མོག་ལ་མུ་མཐུད་
བྱམས་སྐྱོང་དང་ཐུགས་ཁུར་ཞེ་ དྲག་གནང་ གི་ འདུག་ གཱ། ཁ་ ཉིན་ང་ལ་ལོ་
གསར་ལ་གོན་ཆེད་ཕྱུ་པ་གཅིག་གཟིགས་པ་མ་གི་དང་པཱ་མོག་ལ་ཉོས་པ་དེ་ཚོས་
གཞི་མ་གཏོགས་རྒྱུ་ཆ་གཅིག་པ་གཅིག་རྐྱང་རེད་འདུག་གཱ། མི་ཚོས་པཱ་མོག་ལ་
དང་དོད་དེ་འདྲ་བྱེད་ཀྱི་ཨེ་ཡོད། དངོས་གནས་བྱས་ན་པཱ་མོག་ནང་ལས་བྱེད་
54



ཉམ་ཆུང་བུ་མོའི་ལས་དབང་།
མཁན་སྟོད་ཐུང་གོས་ཐུང་སྤྱིར་བཏང་ཞིག་མ་གཏོགས་ཕྱུ་པ་གསར་པ་ཉོ་རྒྱུ་གང་
ཡོད”ཅེས་བཤད། བཀྲ་ཤིས་རྡོ་རྗེའི་སེམས་ལ་དེ་སྔོན་པཱ་མོག་ལ་བྱ་སྤུའི་བར་
འཚང་བརྒྱབ་པའི་སྟོད་གོས་ཉོ་སྐབས་ཚེ་ཆོས་ལགས་ཀྱི་མ་རེད་མདོག་གི་སྐད་ཆ་
མི་ཉུང་བ་ཞིག་བཤད། ཡང་དེ་རིང་ཕྱུ་པའི་སྐོར་འགྲིག་མི་འདུག་མདོག་གི་
སྐད་ཆ་དང་རྣམ་འགྱུར་ཡ་མཚན་ཞིག་བསྟན། ད་དངོས་གནས་ཚེ་ཆོས་ལགས་
ཀྱིས་མིག་སེར་རྒྱག་གི་འདུག་སྙམ་ཞིང་། གསལ་བཤད་ཡག་པོ་མ་བྱས་ན་ཡག་
པོ་མི་ཡོང་སྙམ་ནས་“ཚེ་ཆོས་ལགས། ཁྱེད་རང་མི་རྒས་ནས་རྒན་འཆལ་ལངས་
པའི་བཀའ་མོལ་དེ་འདྲ་གསུང་གི་ཡོད་པས། ང་པཱ་མོག་ལ་སེམས་ཤོར་མཁན་
ལ་བརྩིས་གནང་པས། དེ་འདྲ་དཔེ་མི་སྲིད། ངས་འདི་འདྲ་བྱེད་ཡས་ལ་ཁྱེད་
རང་དགོངས་པ་ཕྱིན་ཅི་ལོག་ནས་བཞེས་ག་ནས་ཉན། བུ་མོ་འདི་ང་གཉིས་ཀྱི་
འཁྲིས་ལ་ བསྡད་ནས་ སོ་ སོའི་ཕྲུ་གུ་ ལས་ ལྷག་ པའི་ལས་ ཀ་བྱས་ཡོག་རེད་པཱ།
ཁྱེད་རང་བསམ་བློ་མང་པོ་གཏོང་དགོས་མེད། ཁྱེད་རང་གི་བུ་དང་བུའི་མནའ་
མས་ཞབས་ཐེངས་གཅིག་ཀྱང་འཁྲུ་མྱོང་ངམ། བུ་མོ་འདིའི་སློབ་གྲྭར་འགྲོ་བའི་
ཕུགས་འདུན་བཟང་པོ་ང་ཚོའི་དོན་ལ་ཤོར་བ་རེད་ད། མོ་ལ་ལས་ ཀ་སྐུལ་
དགོས་རེད་ལ་ལྟ་སྐྱོང་ཡང་མ་བྱས་ན་ལས་རྒྱུ་འབྲས་བརྩི་མི་ཤེས་པ་རེད། ད་
དུང་...”ཞེས་མུ་མཐུད་ནས་ཤོད་རྩིས་བྱེད་སྐབས་ཚེ་ཆོས་ཀྱིས་“འོ་ད་འགྲིག་
སོང་། འགྲེལ་བཤད་མང་པོ་རྒྱག་མི་དགོས། ང་ཨམ་ཅོག་ཚ་གིས། ངས་ཁ་
ཐུག་ལ་བཤད་ཆོག ཁྱེད་རང་མོ་ལ་སེམས་ཤོར་འདུག་ག ངོ་ཚ་གི་མི་འདུག་
གམ། སོ་སོ་རྒན་འཆལ་ལངས་པ་མ་ཤེས་པར་ད་དུང་ང་ལ་རྒན་འཆལ་ལངས་
པ་རེད་ཅེས་བསྙད་འདོགས་བྱས། ཁྱོད་ཀྱིས་ཧ་གོ་བ་གྱིས། མོ་པཱ་མོག་ཟེར་
ཡང་ང་ཚོས་གསོས་ནས་གཡོག་རྒྱུག་མཁན་ཡིན་པ་མ་བརྗེད་པ་གྱིས་”ཞེས་སྐད་
ཤུགས་ཀྱང་ཆེ་རུ་བཏང་ནས་བཤད།
བཀྲ་ཤིས་རྡོ་རྗེའི་སེམས་ལ་འདི་འདྲའི་རྒས་འཁོགས་ཀྱི་མི་དྲན་དགུ་དྲན་
ལ། བསམ་ཡུལ་ལས་འདས་པ་འདི་འདྲ་ཤོད་ཐེངས་གཉིས་ཡིན་སྙམ། འོན་
55



ཉམ་ཆུང་བུ་མོའི་ལས་དབང་།
ཀྱང་རང་ཉིད་པཱ་མོག་ལ་སེམས་ཆགས་མེད་པ་དེ་དོན་དངོས་ཡིན་པའི་དཔང་པོ་
བྱེད་མཁན་སུ་ཡང་མེད་པས་འགྲེལ་བཤད་ག་ཚོད་བརྒྱབ་པ་དེ་རྩིས་ཀྱིས་ཚེ་ཆོས་
ཀྱི་སྣང་བར་མ་ཕྱིན་པར་སྡུག་རིགས་ངན་ཚད་བཤད་ནས་གྲུམ་ནད་ཀྱང་སེང་
དྲག་བྱུང་ བ་ ལྟར་ མལ་ ཁྲིའི་ སྒང་ ནས་ རྐང་ འཁྲབ་ ལག་ འཁྲབ་ བྱེད་ ཅིང་།
མཆོངས་གྲབས་བྱེད་པ་མཐོང་། བཀྲ་ཤིས་རྡོ་རྗེས་“འོ་རྫི། ཚེ་ཆོས་ལགས།
ད་ཁྱེད་རང་གང་དྲན་གསུངས་ནས་སྨྱོ་གི་འདུག་གས། ནམ་རྒྱུན་ལས་འབྲས་
རྩིས་རྒྱག་བྱ་རྒྱུ་དེ་མིའི་བྱ་བའི་ ཁྲོད་ནས་ གལ་ཆེ་ཤོས་རེད་ཅེས་མ་ཎི་བགྲང་
བགྲང་གནང་གི་མེད་པས། ང་ཚོས་རྒྱུ་འབྲས་ལ་བསམས་ནས་མིའི་བུ་མོར་
བསམ་གཞིགས་བྱེད་དགོས་མ་རེད་པས།...” ཚེ་ཆོས་ཀྱིས་“འགྲིག་ག ཁྱེད་
རང་གིས་ངས་བཤད་པའི་ལས་རྒྱུ་འབྲས་ལ་ཁ་གཡར་དགོས་མ་རེད། ངོ་ཚ་གི་
མི་འདུག་ན་ངས་མི་ཚང་མར་ཁྱེད་རང་གི་བྱེད་སྟངས་དེ་ཚོ་བཤད་ཆོག དེ་
འདྲ་ག་རེའི་སེམས་ཁུར་ཡིན་མིན་ཚང་མས་ཤེས་སུ་འཇུག་གི་ཡིན་”ཞེས་བཤད་
པས་བཀྲ་ཤིས་རྡོ་རྗེའི་སེམས་ལ་དོན་ཆུང་ཆུང་ཞིག་ལ་དཔེ་ཆེན་པོ་ཞིག་འཇོག་
པ་འདུག་སྙམ་སྟེ་ཁ་ཡ་མ་བྱས་པར་སྒོ་མར་འཐེན་ཏེ་ཁང་པ་གཞན་ཞིག་གི་ནང་
ཉལ་བར་སོང༌། །
ཟླ་ཤས་གོང་ནས་བདེ་སྐྱིད་དཔལ་འཛོམས་ལྟོ་ཆས་མཇུག་ཏུ་ཟ་བ་དང་
ཡང་ན་ཐབ་ཚང་དུ་ལོགས་སུ་ཟ་བ་དེ་ཁོང་ཚོ་གསུམ་མཉམ་དུ་ཟ་བར་འགྱུར་
ཡོད་མོད། འོན་ཀྱང་རྒྱུ་རྐྱེན་དེ་འདྲ་ཞིག་གིས་འགལ་བའི་ཕུང་པོ་ཞིག་ཆགས་
ནས་སླར་ཡང་ཁོ་མོས་ཐབ་ཚང་དུ་ལྟོ་ཆས་ལོགས་སུ་ཟ་རྒྱུ་དེ་རང་འཇགས་སུ་
འགྱུར། ཉིན་ཞིག་ཞོགས་པ་བདེ་སྐྱིད་དཔལ་འཛོམས་ཀྱིས་“ཐོ་པཱ་”རྒྱག་སྐབས་
དེ་ལས་འཛར་བའི་སྐུད་པ་གྱང་འདབས་སུ་སྦྱར་བའི་པང་ལེབ་ལ་འཁོན་ནས་
ལྷེབ་ཙམ་ཞིག་གོག ཁོ་མོར་ཇི་ལྟར་བྱས་ནས་སྦྱར་ཡང་སྦྱར་མ་ཐུབ་པས་ཀོ་
ཡོལ་ཞིག་གིས་མནན་ཏེ་བཞག ཚེ་ཆོས་ཀྱིས་གློ་བུར་དུ་པང་ལེབ་བཀོག་པ་དེ་
ཀོ་ཡོལ་ གྱིས་ སྦྱར་ ནས་ བཞག་ པ་ མཐོང༌ ནས་ “ དམས། བདེ་ སྐྱིད་ དཔལ་
56



ཉམ་ཆུང་བུ་མོའི་ལས་དབང་།
འཛོམས། འདི་རུ་ཤོག་དང་། ལྟས་ངན་འདིའི་སྡུག་སེམས་གནག་པ་ལ། ད་
བཀའ་དྲིན་ལ་བསམ་ཤེས་མེད་པར་དྲིན་ལན་ལོག་འཇལ་བྱེད་རྒྱུ་འགོ་ཚུགས་
བཞག་”ཅེས་ཟེར། བདེ་སྐྱིད་དཔལ་འཛོམས་ཀྱི་རྣ་བར་འབོད་སྐད་དང་དེའི་
མཇུག་ཏུ་ད་དུང་ངན་སྨྲས་བྱེད་པ་ཐོས་འཕྲལ་ཉིན་ཤས་གོང་ནས་རྨོ་བོ་ཚེ་ཆོས་
ལགས་ཀྱི་རྣམ་འགྱུར་རྒྱུན་གཏན་དང་མི་འདྲ་བ་དེ་གང་ལ་སྐུ་རླུང་བཞེངས་པ་
ཡིན་ནམ། ད་ནི་བཀའ་བཀྱོན་གནང་རྒྱུ་རང་རེད་སྙམ་སྟེ་གདོང་མདོག་ཀྱང་
བསྒྱུར་བཞིན་དེ་གར་སོང་། “ལྟོས་དང་དམས། ཁང་པའི་ནང་གི་པང་ལེབ་
འདི་ཚོ་ངས་དངུལ་མང་པོ་བཏང་ནས་བཟོས་པ་རེད་ད། གྲོང་གསེབ་པ་ལྐུགས་
མ། འདི་ཁྱོད་རས་བཀོག་ཤུལ་མེད་པ་ཞིག་བཟོས་ཨ་”ཞེས་གཤེ་གཤེ་དྲག་པོ་
བཏང༌། བདེ་སྐྱིད་དཔལ་འཛོམས་ཀྱིས་མགོ་བོ་དུད་ཅིང་། མིག་གཉིས་ཚེ་
ཆོས་ལ་བལྟ་མི་ཕོད་པར་“རྨོ་བོ་ལགས། དགོངས་དག ངས་རྐང་བཙུགས་
ནས་བཀོག་པ་མིན།” “ ག་རེ། ད་དུང་ ཁ་ རྒྱུགས་ པ་ཡོང་། ཁྱོད་ རས་རྐང་
བཙུགས་ནས་མ་བཀོག་ན་ད་ཚོད་འདི་ཚོ་ཚང་མ་གོག་གི་རེད་པས། ལྟོས་དང་།
ཁ་སེང་ཁྱོད་རས་སྨྱུག་མ་མེ་ཏོག་གི་ཁོག་མའི་རྐུབ་ཀྱི་རྩི་ཡང་བཤུས་འདུག་ག
དེ་ཡང་རྐང་བཙུགས་ནས་བརྡབས་པ་མ་རེད་པས།….”ཞེས་བཤད་པས་ཁོ་
མོས་དེར་ལན་ཅི་ཡང་མ་བཏབ། སྐབས་དེར་ཐོག་ཁ་ནས་བཀྲ་ཤིས་རྡོ་རྗེ་མར་
བབས་ཡོང་། “འ་རྫི། གསུང་འདི་འདྲ་བསྐྱོན་ནས་ག་རེ་བྱས་འདུག་གམ་”
ཞེས་ཟེར་བས་ཚེ་ཆོས་ཀྱིས་“འོ་ད་ཡག་པོ་འདུག ཁྱེད་རང་གི་ཟུར་བསལ་ལ་
སྲུང་སྐྱོབ་གནང་བར་ཕེབས་ཤོག ངོ་ཚ་རྒྱུ་མེད་པ་འདིས་འདི་འདྲ་བཀོག་
བཞག་”ཅེས་ལག་གཡས་སུ་འཁྱེར་བའི་འཁར་རྒྱུག་དེ་གྱང་ལ་སྦྱར་བའི་པང་
ལེབ་གོག་ས་དེར་ཐག་ཐག་ཅེས་ལན་འགའ་གཞུས། བཀྲ་ཤིས་རྡོ་རྗེས་ཁ་གཡུག་
བརྒྱབ་ནས་བདེ་སྐྱིད་དཔལ་འཛོམས་སྒོ་རའི་ནང་ལ་སོང་ཞེས་པའི་བརྡ་བཏང་
བདང་། “ཚེ་ཆོས་ལགས། འདི་གའི་བྱེད་མདོག་མེད། ངས་བཟོ་ཤེས་ཀྱི་
རེད་”ཅེས་བཤད་པས་ཚེ་ཆོས་ཀྱིས་ “རེད། རེད། ཁྱེད་རང་གིས་ཤེས་དང་
57



ཉམ་ཆུང་བུ་མོའི་ལས་དབང་།
ཤེས། ཁོ་མོའི་དོན་དུ་ཁྱེད་རང་གིས་གང་བྱེད་དགོས་ཀྱང་བྱེད་ཐག་ཆོད་”ཅེས་
སྐད་ཆེན་པོ་བརྒྱབ་པས་སྐད་ཆ་དེ་ཚོ་སྒོ་རའི་ནང་ག་བྱེད་འདི་བྱེད་མེད་པར་
“ཐོ་པཱ་”སྦངས་ཏེ་ལག་གཉིས་ཀྱིས་ཡང་ཡང་བཙིར་སྐྱོར་རྒྱག་བཞིན་པའི་བདེ་
སྐྱིད་དཔལ་འཛོམས་ཀྱིས་ཐོས།
ཁོ་མོའི་སེམས་ནང་ཉིན་ཤས་གོང་གོང་ནས་རྨོ་བོ་ལགས་རྒྱུན་གཏན་དང་
མི་འདྲ་བར་རྣམ་འགྱུར་ལོག་པ་དེ་རང་ཉིད་དང་བཀྲ་ཤིས་རྡོ་རྗེ་ལགས་དབར་
འབྲེལ་བ་ཡོད་པ་རེད་སྙམ་ནས་དོགས་པ་བྱས་པས་ཡིན་པ་ཐག་ཆོད་སོང་སྙམ་
ཞིང་། དེ་ བས་དངངས་འཚབ་ཆེ་རུ་སོང་། ཁོ་མོས་ཡང་ བསྐྱར་བསམ་བློ་
གཏོང་གིན་ད་ནི་དོན་དངོས་གནས་ཚུལ་མིན་ཡང་གནས་ཚུལ་དེ་ལྟ་བུར་རྨོ་བོ་
ལགས་ཀྱིས་དོགས་པ་གནང་ཚེ་རང་ཉིད་འདི་གར་གནས་ཐབས་བྲལ། ཕྱིན་
འབྱུང་ག་འདྲ་བྱེད་དགོས་སམ། ད་ནི་ཁྱིམ་དུ་ལོག་ཀྱང་སློབ་གྲྭར་འགྲོ་བའི་གོ་
སྐབས་ཤོར་ཟིན། ལུང་པའི་མི་ལའང་ངོ་ཚ་བ་ཆགས་སོང་སྙམ་སྟེ་སེམས་ཟི་
ལིང་རྒུ་ལིང་བྱས། ཡང་དེ་ནས་ཉིན་ཞིག་དགོང་མོ་བདེ་སྐྱིད་དཔལ་འཛོམས་
ཀྱིས་སྔར་བཞིན་རྨོ་བོ་ཚེ་ཆོས་ལགས་ཀྱི་རྐང་པ་འཁྲུ་བྱེད་ཆུ་དྲོད་འཇམ་དུང་
བན་གང་འཁྱེར་ནས་ཐོག་ཁར་བསྐྱོད། བདེ་སྐྱིད་དཔལ་འཛོམས་ཀྱིས་རྨོ་བོ་ཚེ་
ཆོས་ཀྱི་རྐང་ཤུབས་གཉིས་ག་ལེར་ཕུད་པ་དང་དུང་བན་འགྲམ་དུ་བསྐྱལ་ནས་
འཕུར་རྩིས་བྱས། ཚེ་ཆོས་ཀྱིས་རྐང་པ་ཡ་གཅིག་ག་ལེར་བརྐྱངས་ནས་ཆུའི་ནང་
དུ་བཙུད་ པ་ དང་ དེ་ མུར་ “ ཨ་ ཚ་ ཚ། དེ་ འདྲའི་ སྡུག་ སེམས་ གནག་ པ་ ལ།
བདུད་མོ། ཁྱོད་རས་བརྙན་འཕྲིན་ནང་ནས་ལིན་ཁྲུང་གི་རྐང་པ་རྒྱབ་འདེད་
པས་ཆུ་འཁོལ་ནང་ སྦངས་སུ་ འཇུག་ པ་དེ་ལ་དཔེ་བལྟས་ པ་ ཡིན་ པས། ཨཱ།
དམས། ངའི་རྐང་པ་འཁྲུ་མི་དགོས། མར་རྒྱུགས་ཤིག་”ཅེས་རྐང་པ་གཡས་པ་
བཀྱག་སྟེ་བདེ་སྐྱིད་དཔལ་འཛོམས་ཙོག་པུར་བསྡད་པའི་བྲང་ལ་གཞུས་ཏེ་ལྟག་
དགྱེས་སུ་དབྲིལ་བ་དང་། རྒད་མོ་ རང་ཡང་ཉལ་ཆས་སྒང་ལ་ལྟག་དགྱེ་ལོག
དེ་མུར་བཀྲ་ཤིས་རྡོ་རྗེ་ཡར་འཛུལ་ཡོང༌། “འ་རྫི། འདི་འདྲ་དཔེ་སྲིད་ཀྱི་རེད་



ཉམ་ཆུང་བུ་མོའི་ལས་དབང་།
དམ། ཞེད་སྣང་ལ།”ཞེས་ཆུ་ཕྱེད་ཙམ་པང་གཅལ་ཐོག་འཐོར་བའི་དུང་བན་
མར་བཏོན། བདེ་སྐྱིད་དཔལ་འཛོམས་ཀྱིས་ཁང་པའི་ཤོད་དུ་སོང་ནས་ཐོ་པཱ་
འཁྱེར་ཡོང་བས་ཚེ་ཆོས་ཀྱིས་སྐད་ཆེན་པོ་བརྒྱབ། “ལྟོས་དང་མོས་ང་ལ་རྒྱུག་པ་
གཞུ་བར་ཡོང་གིས་”ཞེས་རྐང་རྗེན་མར་ཉལ་ཁྲིའི་ཐོག་ནས་བབས་ཏེ་ཐོ་པཱ་ཚུར་
འཕྲོག་པ་དང་སྨྱོ་བ་ལྟར་“པཱ་མོག་གིས་སྦྱིན་བདག་ལ་བརྙས་བཅོས་བྱེད་ཀྱིས་”
ཞེས་བཤད་པས་བཀྲ་ཤིས་རྡོ་རྗེ་དེ་གར་ཡོང་ནས་“བདེ་སྐྱིད་དཔལ་འཛོམས།
མར་རྒྱུགས་ཤིག་”ཅེས་བཤད་མ་ཐག་པང་གཅལ་ཐོག་བཤོས་པའི་ཆུ་ལ་ཐོ་པཱ་
ལྕབ་ལྕབ་བྱས་ཏེ་ཕྱིས་པས་ཚེ་ཆོས་ཀྱིས་“ལྟོས་དང་། ད་གང་མིན་ཚད་མ་རེད་
པས། ཁྱོད་རས་མོ་ལ་ཡང་བཟོད་གཏོང་གི་ཡོད་པས། ཐོ་པཱ་རྒྱག་མི་དགོས།
མར་རྒྱུགས་ཤིག མོ་དང་མཉམ་དུ་ཉོལ་ཤོག་”ཅེས་བཤད། །
སྐབས་དེར་བཀྲ་ཤིས་རྡོ་རྗེའི་སེམས་ལ་ “ད་ ཐབས་ཤེས་མེད། འགྲེལ་
བཤད་བརྒྱབ་ན་མེ་ལ་ས་སྣུམ་བཤོས་པ་ལྟར་ཆགས་རྒྱུ་རེད་”སྙམ་སྟེ་ཅི་ཡང་མ་
བཤད་པར་ཉལ་དུ་སོང༌། དེ་ནས་བཟུང་རྨོ་བོ་ཚེ་ཆོས་ཀྱིས་བདེ་སྐྱིད་དཔལ་
འཛོམས་ལ་སྡང་དགྲ་ཞིག་དང་མཚུངས་པའི་རྣམ་འགྱུར་བསྟན་ཅིང༌། ལས་ཀ་
ཙག་ཙིག་འགྲིག་མིན་ཅུང་ཟད་ལའང་ཧང་སངས་མདོག་གིས་སྒྲོ་འདོགས་ཆེན་
པོ་བྱས་པས་བདེ་སྐྱིད་དཔལ་འཛོམས་ཀྱིས་གཟབ་ནན་ཆེན་པོས་ནང་ལས་བྱེད་
དགོས་པར་གྱུར་ཅིང༌། ཚེར་མའི་སྒང་ལ་རྐུབ་བཙུགས་པ་ཇི་བཞིན་ཉིན་མང་
པོ་འདས། ཉིན་ཞིག་རྨོ་བོ་ཚེ་ཆོས་ཀྱི་གླིང་སྐོར་ཆོས་གྲོགས་བཟང་མོ་ཟེར་བ་
ཞིག་ཡོད་པ་དེ་ལག་ཏུ་འོ་མ་སོས་པ་ཤོག་སྒམ་ཞིག་འཁྱེར་ནས་ཚེ་ཆོས་ལ་ལྟ་བར་
འོངས། བཟང་མོས་ནང་ཚགས་ཆེན་པོའི་ངང་“རྨོ་བོ། ད་རྐང་པའི་ནད་གཞི་
གང་འདྲ་འདུག ཏོག་ཙམ་དྲག་སྐྱེད་ཕྱིན་འདུག་གས”ཞེས་འཚམས་འདྲི་བྱས།
བཀྲ་ཤིས་རྡོ་རྗེས་བཟང་མོའི་སྐད་ཆར་ལན་རྒྱག་རྒྱུར་ཧབ་ཐོབ་རྒྱག་པ་ལྟར་“དེ་
ཞག་དྲག་སྐྱེད་ཏོག་ཙམ་བྱུང་བཞག ཁ་སེང་ ”ཞེས་བཤད་མཚམས་ཚེ་
ཆོས་ཀྱིས་མིག་ལོག་ལྟ་གིན་“ག་རེ། ངའི་ནད་གཞི་ཁྱེད་རང་གི་གཟུགས་པོའི་
O0



ཉམ་ཆུང་བུ་མོའི་ལས་དབང་།
ཐོག་ནས་ཤེས་ཀྱི་འདུག་གས་”ཞེས་བཤད་པས་བཟང་མོ་བགད་མོ་དབང་མེད་
དུ་ཤོར། ཁོ་མོའི་སེམས་ལ་ཚེ་ཆོས་ཀྱིས་དེ་ལྟར་ཤོད་པ་ནི་རྒྱུན་གཏན་གྱི་བསྟན་
བཤིག་སློང་བའི་སྐད་ཆ་དེ་འདྲ་རེད་བསམས་ནས་“འོ་རྫི། རྒྱལ་མོ་ཝུ་ཙེ་ཐེན་
སྐུ་རླུང་བཞེངས་སོང་”ཞེས་བཤད། འོན་ཀྱང་ཚེ་ཆོས་བགད་མོ་ཤོར་གྲབས་
ཙམ་ཡང་མེད་པས་བཀྲ་ཤིས་རྡོ་རྗེས་“བཟང་མོ་ལགས། སྐུ་ལྷོད་དེ་བཞུགས་
ཨཱ”ཞེས་ཁ་པར་གྱི་གྲོན་དངུལ་སྐྱེལ་བར་འགྲོ་དགོས་ཡོད་ཅེས་འཁྲུག་རྩོད་རྒྱག་
པར་དོགས་ནས་གཡོལ་ཐབས་ཀྱིས་ཕྱིར་ཐོན་སོང་། །
ཁོང་གཉིས་ཅི་གྲོས་མོལ་གྲོས་གླེང་སྐབས་བདེ་སྐྱིད་དཔལ་འཛོམས་ཀྱིས་
སྨན་བསངས་བདུག་པའི་སྤོས་གཞོང་ཆུང་ཆུང་དེ་ཡར་འཁྱེར་ཡོང༌། བཟང་
མོར་གསོལ་ཇ་ཞུས་པ་དང་། རྨོ་བོ་ཚེ་ཆོས་ཀྱི་ཞལ་དཀར་བཏེགས་རྩིས་བྱས།
“མིན། ཇ་ཚ་པོ་རེད་” ཅེས་རྣམ་འགྱུར་གྲང༌ཤུར་ཤུར་ཞིག་བསྟན། རྨོ་བོ་
བཟང་མོས་ཚེ་ཆོས་ལ་“རྨོ་བོ། ཁྱེད་ཚོའི་པཱ་མོག་འདི་ལ་གྲོང་པ་ཚང་མས་སྨོན་
གྱི་འདུག་ག རྨོ་བོ་རང་དོན་མེད་དུ་རླུང་སྟོན་གྱི་ཡོད་པས་”ཞེས་བཤད་པས་ཚེ་
ཆོས་ཀྱིས་“སྨོན་རྒྱུ་རང་ཡོང་ང་། ནང་གི་སྤྱོད་ངན་མ་ཤེས་ཙང་བྱས་པ་རེད་”
ཅེས་བཀྲ་ཤིས་རྡོ་རྗེ་དང་འགབ་མཐུན་བྱེད་ཀྱི་མེད་དམ་སྙམ་པའི་དོགས་གཞི་
ཡོད་ཚུལ་ཆ་ཚང་ཞིག་བཤད། སྐབས་དེར་རྨོ་བོ་བཟང་མོས་ཀྱང་“དེ་འདྲ་ཡིན་
གྱི་མ་རེད། བཀྲ་ཤིས་རྡོ་རྗེ་ལགས་མ་གཞི་རྨོ་བོ་རང་ལས་ལོ་ན་ཏོག་ཙམ་ཆུང་བ་
ཡོད་ཀྱང་ཕྲུ་གུའི་ཕ་མ་རེད་པཱ། དེ་འདྲ་ཡིན་མི་སྲིད་”ཅེས་ཟེར་བ་དང་། ཡང་
རྨོ་བོ་ཚེ་ཆོས་ཀྱིས་བཀྲ་ཤིས་རྡོ་རྗེས་པཱ་མོག་འདི་ལ་བརྡབས་དོགས་དང་གཞོམ་
དོགས་བྱེད་ཀྱི་འདུག་ཅེས་ཡང་ཡང་བཤད་པས་ཡང་རྨོ་བོ་བཟང་མོས་“ད་ཡིན་
ནའི་མིའི་སེམས་གང་དུ་འགྱུར་བ་དེ་ཤོད་ཁག་པོ་རེད་”ཅེས་བཤད་པ་མ་ཟད།
ཁོ་མོས་ཁོང་ཚོའི་གྲོང་པའི་པཱ་མོག་དང་ཕ་རྒན་འགབ་མཐུན་བྱས་རྗེས་རྒད་མོ་
ལོགས་སུ་བཞག་པའི་སྐོར་ཞིག་ཀྱང་བཤད་ ཅིང༌། “ཆུ་མ་ཤོར་གོང་ནས་ཆུ་
རགས་དང་རྐྱེན་མ་བྱུང་གོང་ནས་བཟློག་བཅོས་ཟེར་བ་ལྟར་རེད། སྔ་ས་ནས་
60



ཉམ་ཆུང་བུ་མོའི་ལས་དབང༌།
རྟ་ཁ་གཡང་ས་ནས་མ་གཅུས་ན་རྗེས་སུ་རྙོག་གྲ་བྱུང་ཚར་ན་ལོ་མང་གཤིབ་པའི་
བཟའ་ཚང་ ཐབས་སྐྱོ་པོ་ཞིག་ལ་འགྱུར་ཉེན་ཡོག་རེད། གཟབ་གཟབ་བྱེད་
དགོས་”ཞེས་བཤད།
སྐབས་དེར་རྨོ་བོ་ཚེ་ཆོས་ཀྱི་དོགས་སྣང་དེ་བས་ཆེ་རུ་སོང་བ་དང་“བཟང་
མོ། ཁྱེད་ཚོའི་གྲོང་པའི་པཱ་མོག་དང་ཕ་རྒན་འགབ་མཐུན་བྱས་པ་དེ་ངས་དེ་
རིང་མ་གཏོགས་གོ་མ་བྱུང་། གནས་ཚུལ་དེ་ག་དུས་བྱུང་བ་རེད་དམ”ཞེས་
བཤད་པས་རྨོ་བོ་བཟང་མོས་“ཁོ་གཉིས་འགབ་མཐུན་བྱས་ནས་ལོ་ཁ་ཤས་ཕྱིན་
པ་འདྲ། ཡིན་ནའི་ཕ་རྒན་དེའི་བཟའ་ཟླས་བཟོད་སྒོམ་བྱས་ནས་ཞེ་དྲག་སོང་
བ་རེད་ཟེར་གྱི་འདུག གང་ལྟར་པཱ་མོག་དང་འགྲིགས་ནས་རྨོ་བོ་ལོགས་སུ་དོན་
ནས་ཉིན་བཅུ་ཕྲག་གཅིག་ཙམ་ཕྱིན་པ་འདྲ་”ཞེས་བཤད། རྨོ་བོ་ཚེ་ཆོས་ཀྱིས་
“ཧིན། ལོ་རྒན་དྲུག་ཅུར་སླེབས་ཀྱང་གཅུན་མཁན་དགོས་ཟེར་བ་ལྟར་རེད།
ད་དངོས་གནས་བཀྲ་ཤིས་རྡོ་རྗེ་གཅུན་དགོས་ཀྱི་འདུག་”ཅེས་བཤད་པས་རྨོ་བོ་
བཟང་མོས་ “ག་རེ་ཟེར་གྱི་ཡོད། བཟའ་ཟླར་བཤད་དྲགས་ཀྱང་ཕན་ཐོགས་
མེད། ངས་བྱས་ན་གཙོ་བོ་དེ་མ་རེད། པཱ་མོག་དེ་ནང་དུ་མ་བསྡད་ན་གནས་
ཚུལ་ལྷགས་དགོས་དོན་ག་ནས་ཡོད་”ཅེས་ཟེར། རྨོ་བོ་ཚེ་ཆོས་ཀྱིས་“བུ་མོ་འདི་
ང་ཚོའི་འདིར་ཡོང་ནས་ལོ་ཁ་ཤས་ཕྱིན་པ་རེད། ད་དུང་ང་ཚོས་གླ་ཆ་རྩིས་རྒྱག་
རྒྱུའི་ཐོག་ལས་ཀ་འོས་བབ་ཅིག་འཚོལ་རྒྱུའི་ཁ་ཆད་ཀྱང་བྱས་ཡོད་”ཅེས་བཤད་
པ་དང་རྨོ་བོ་བཟང་མོས་ “ཧིན། དེ་འདྲ་ རྒྱལ་ ཁབ་ གཉིས་ཀྱིས་ཆིངས་ཡིག་
བཞག་པ་འདྲ་ནི་མ་རེད། དགོས་དུས་བླངས་མི་དགོས་དུས་སློག་ན་བྱེད་རྒྱུ་ག་
རེ་ཡོད། ཁྱེད་ཚོའི་དབར་བཟོས་པའི་ཉིན་གླ་ག་ཚོད་སླེབས་ཀྱང་ཆ་ཚང་སྤྲད་
ནས་སློག་ན་འགྲིག་གི་རེད་པཱ། ཁ་ཆད་གནས་མི་དགོས་པའི་དོན་དག་ཀྱང་
འདུག་ག གལ་སྲིད་མོ་དང་བཀྲ་ཤིས་རྡོ་རྗེའི་དབར་ དོགས་གཞི་ཡོད་པའི་
གནས་ཚུལ་མེད་ན་ཁ་ཆད་བྱས་པ་ལྟར་ལས་ཀའང་འཚོལ་རྒྱུ་དེ་རེད་པཱ”ཞེས་
སྟབས་བདེ་པོ་ཞིག་བཤད།
61



ཉམ་ཆུང་བུ་མོའི་ལས་དབང་།
དེ་ནས་ཉིན་ཁ་ཤས་ནང་གློ་བུར་དུ་རྨོ་བོ་ཚེ་ཆོས་ཀྱི་རྣམ་འགྱུར་ལེགས་སུ་
སོང་ཞིང་། ཁོ་མོས་བདེ་སྐྱིད་དཔལ་འཛོམས་ལ་རྣམ་འགྱུར་ངན་པ་མ་བསྟན་
པས་བཀྲ་ཤིས་རྡོ་རྗེ་ཡང་བློ་བདེ་ཙམ་བྱུང་བ་དང་སེམས་ནང་ཚེ་ཆོས་མོ་རང་
གིས་རང་གཅུན་རང་འདོམས་བྱས་པ་ཡིན་ནམ་ཡང་ན་དོན་དེ་རྨོ་བོ་བཟང་མོར་
བཤད་ནས་ཁོ་མོས་ཁ་ཏ་ཞིག་བྱས་པ་ཡིན་ཤས་ཆེ་སྙམ། ཡང་བདེ་སྐྱིད་དཔལ་
འཛོམས་ཀྱི་སེམས་ལ་ང་ལ་དོན་དེའི་ ཐད་གནོང་འགྱོད་སྤུ་ཙམ་འཁྱེར་དགོས་
མེད་རུང་རྨོ་བོ་ལགས་འདིས་མཐར་བཀག་ བཏང་སྟེ་ཉེས་འགེལ་བྱས་ན་བྱ་
དཀའ་བྱེད་གཏད་དུ་འགྱུར་བ་འདུག ད་ཡིན་ནའི་རྨོ་བོ་ཚེ་ཆོས་ལགས་འདི་
གཏིང་གནག་པོ་མེད་པ་འདྲ་སྙམ་པ་དང་ཡང་བསམ་བློ་ཞིག་བཏང་རྗེས་རྨོ་བོ་
ཚེ་ཆོས་ལགས་དང་བཀྲ་ཤིས་རྡོ་རྗེ་ལགས་མ་མཐར་ཡང་ལོ་མང་གཤིབ་པའི་
བཟའ་ཚོ་སོང་ཙང་བཀྲ་ཤིས་རྡོ་རྗེ་ལགས་ཀྱིས་ཁ་གཏིང་མཚུངས་མེད་ཀྱི་སྐད་ཆ་
བཤད་ནས་རྨོ་བོ་ལགས་ཀྱི་དོགས་གཞི་བསལ་བ་ཡིན་ཤས་ཀྱང་ཆེ་སྙམ་པ་རེད། །
ཉིན་ཞིག་དགོང་དྲོ་ལྟོ་ཆས་བཟས་ཚར་རྗེས་བདེ་སྐྱིད་དཔལ་འཛོམས་
ཀྱིས་སྔར་བཞིན་རྨོ་བོ་ཚེ་ཆོས་ཀྱི་རྐང་པ་འཁྲུད་པ་དང་ཉལ་བར་སོང་རྗེས་རྨོ་བོ་
ཚེ་ཆོས་ཀྱིས་བཀྲ་ཤིས་རྡོ་རྗེ་གམ་དུ་སྐད་བཏང་། “བཀྲ་ཤིས་རྡོ་རྗེ་ལགས། ད་
སྤྲང་པོའི་སྒྲ་སྙན་སྙན་མདོག་ལ་ཞོག་ཟེར་བ་ལྟར་རེད། ད་ལྟ་ང་ཚོའི་ཁྱིམ་གྱི་
གནས་ཚུལ་ཡ་མཚན་འདི་ཕྱི་ལ་མ་གྱུར་ཙམ་དུ་མོ་བདེ་སྐྱིད་དཔལ་འཛོམས་ལོག་
བཏང་ན་དགའ། དེ་ལྟར་མ་བྱས་ན་ཚེ་མཇུག་འདི་ལ་ང་གཉིས་མ་འཆམ་པ་
ཞིག་ཡོང་རྒྱུ་རེད་”ཅེས་བཤད་པས་བཀྲ་ཤིས་རྡོ་རྗེའི་སེམས་ལ་ཡ་མཚན་ཅན་གྱི་
གནས་ཚུལ་གང་ཡོད། འདི་ནི་ཚང་མ་རྨོ་བོ་རང་གིས་བཟོས་པ་རེད། ད་ཡང་
རྙོག་གྲའི་ནད་ལོག་རྒྱག་རྩིས་ཡོད་པ་འདྲ་སྙམ་ནས་“ཚེ་ཆོས་ལགས། ང་ཚོའི་
ཁྱིམ་ཚང་ལ་གནས་ཚུལ་གང་ཡོད། དངོས་གནས་ཡིན། དེ་ཚོ་ཚང་མ་ཁྱེད་
རང་གི་དོགས་པས་བཟོས་པ་རེད། གལ་སྲིད་དེ་ལྟར་བྱེད་དགོས་རུང་རང་སོར་
སློག་ན་ག་པར་འགྲིག་གི་རས། ང་ཚོས་དེ་སྔ་པཱ་ཕུན་ཚོགས་ལགས་དང་ཡིག་



ཉམ་ཆུང་བུ་མོའི་ལས་དབང༌།
ཐོག་གི་གན་རྒྱ་བཞག་མེད་རུང་ཁ་ཆད་བརྟན་པོ་བྱས་པ་རེད་དཱ། གང་ལྟར་
བདེ་སྐྱིད་དཔལ་འཛོམས་ལ་ཁ་ཆད་ལྟར་ལས་ཀ་ཞིག་ཀྱང་མ་བཙལ་ན་ཁོ་མོའི་
ཕ་མས་ཁ་རོག་སྡོད་མི་སྲིད་” ཅེས་བཤད། རྨོ་བོ་ཚེ་ཆོས་ཀྱིས་དེ་མུར་གདོང་
མདོག་བསྒྱུར་བཞིན་དུ་“འོ། ཁྱེད་རང་ལ་བཤད་དང་མ་བཤད་མེད། འོ་ན་
ཁྱེད་རང་གིས་དངོས་གནས་མོ་བློས་གཏོང་ཐུབ་ཀྱི་མི་འདུག་གས། དེ་འདྲ་ཡིན་
ན་ལས་ཀ་འཚོལ་དགོས་མ་རེད་པཱ། ཁྱེད་རང་ལ་ཟླ་རེར་གླ་ཕོགས་ལེན་རྒྱུ་ཡོད་
པ་དེས་འགྲིག་ཐག་ཆོད་ཀྱི་རེད། མཉམ་དུ་རྒྱུགས་ཤིག་”ཅེས་ངར་ནས་བཤད།
བཀྲ་ཤིས་རྡོ་རྗེས་དེར་ལན་གང་ཡང་མ་བཏབ། སེམས་ནང་རང་ཉིད་
དང་བདེ་སྐྱིད་དཔལ་འཛོམས་དབར་ནང་མིའི་འབྲེལ་བ་ཙམ་ལས་གཞན་གང་
ཡང་མེད་རུང་ད་ནི་འགྲེལ་བཤད་བསྐྱར་མ་བྱས་ནས་ཆོ་མེད། ཚེ་ཆོས་ཀྱི་སྐད་
ཆ་ལྟར་ལོགས་སུ་དོན་པའི་དབང་དུ་བཏང་ཡང་མི་རྒན་འཁོགས་ཀྱི་མི་ཚེ་ལས་
གཏམ་ཚེ་ རིང་ བ་ མི་ ཡུལ་ ལ་ འཇོག་ པ་ ཞིག་ རེད། ད་ ནི་ བདེ་ སྐྱིད་ དཔལ་
འཛོམས་ལ་གླ་ཆ་སྤྲད་ནས་སློག་ཐབས་བྱས་པ་དགའ་གི་རེད་སྙམ། ཡང་བཀྲ་
ཤིས་རྡོ་རྗེས་བསམ་བློ་ཞིག་བཏང་རྗེས་གལ་སྲིད་གླ་ཆ་སྤྲོད་དགོས་ན་ཉིན་རེར་
གླ་ཆ་སྒོར་ལྔ་རེ་བྱས་ནས་དེ་སྔའི་ལོ་གསུམ་གྱི་གླ་ཆ་རྩིས་ཚར་བ་ཕུད་ད་དུང་ལོ་
གསུམ་སོང་བར་གླ་ཆ་ལྔ་སྟོང་ལྷག་ཙམ་རྩིས་རྒྱག་དགོས། དངུལ་དེ་ཙམ་གླ་
རྩིས་རྒྱག་དགོས་པ་རང་ཡིན་ཡང་བཟའ་ཟླ་ཚེ་ཆོས་ཀྱིས་ཁས་བླངས་ཨེ་ཡོང་ངམ་
སྙམ་སྟེ་ཐེ་ཚོམ་སྐྱེས། བཀྲ་ཤིས་རྡོ་རྗེས་སླར་ཡང་བསམ་བློ་བཏང་རྗེས་བདེ་
སྐྱིད་དཔལ་འཛོམས་གྲོང་གསེབ་ཏུ་སློག་དགོས་ན་དངུལ་མ་སྤྲད་པར་འགྲིག་
ཐབས་མེད། ད་དུང་ཁ་ཆད་ལྟར་ན་ལས་ཀའང་འཚོལ་དགོས་རེད་སྙམ་ཞིང༌།
ཚེ་ཆོས་ལ་དེ་ལྟར་ཤོད་སྐབས་“ ཉིན། དངུལ་དེ་འདྲ་མང་ཐག་ཆོད་པ་རེད།
དང་པོའི་ཁ་ཆད་ལ་ཉིན་རེར་སྒོར་ལྔ་སྤྲོད་རྒྱུ་བྱས་ཀྱང་ང་ཚོའི་སར་ལོ་དྲུག་སྡོད་
རིང་ལྟོ་ཆས་དང་གྱོན་ཆས་ཚང་མ་ནག་གཏོང་བྱས་པ་མ་རེད་པས། མོ་ལ་ལོ་
གསུམ་གྱི་གླ་ཆ་ཆ་ཚང་སྤྲད་ཚར་བ་རེད། དེ་འཕྲོས་ཀྱི་ལོ་གསུམ་སོང་བ་དེ་ལ་
63



ཉམ་ཆུང་བུ་མོའི་ལས་དབང་།
མཐོ་ཤོས་ལའང་སྒོར་བཞི་སྟོང་གིས་མ་འགྲིག་པ་མེད། ད་དེ་ལྟར་གྱིས། སང་
ཉིན་ཁྱེད་རང་གིས་མོ་ལ་དེ་ལྟར་ཤོད་དགོས་”ཞེས་ཟེར། །
ཕྱི་ཉིན་སྔ་དྲོའི་ཁ་ལག་བཟས་ཚར་རྗེས་བཀྲ་ཤིས་རྡོ་རྗེས་ “བདེ་སྐྱིད་
དཔལ་འཛོམས། ཁྱོད་རང་ང་ཚོའི་འདི་གར་བསྡད་ནས་ད་བར་ལོ་དྲུག་ཙམ་
འགྲོ་གིས། དེའི་རིང་ཁྱོད་རང་གིས་ང་གཉིས་རྒན་འཁོགས་ལ་སོ་སོའི་ཕྲུ་གུ་
ལྟར་གང་ས་ཅི་ཐད་ནས་ཡག་པོ་བྱས་ཡོད།..…….”ཅེས་བཤད་དེ་བཟའ་ཟླ་ཚེ་
ཆོས་ཀྱི་གདོང་ལ་ལྟ་ཙམ་གྱིས་དེ་ལྟར་བཤད་ན་འགྲིག་གི་རེད་དམ་སྙམ་པ་ལྟ་བུ་
བྱས་པས་ཚེ་ཆོས་ཀྱིས་ཐལ་དྲགས་ཐག་ཆོད་སོང་སྙམ་པའི་རྣམ་འགྱུར་ཡ་མཚན་
ཅན་ཞིག་བསྟན་པས་རེ་ཞིག་བཀྲ་ཤིས་རྡོ་རྗེའི་སྐད་ཆ་མཚམས་ཆད། དེ་ནས་
ཡང་ཁོས་“བདེ་སྐྱིད་དཔལ་འཛོམས། ད་ལྟ་རང་གི་ཕ་མ་ གཉིས་ཀྱང་ རྒས་
འཁོགས་ཡིན་པས་ཡུན་རིང་འདི་གར་བསྡད་ན་ཕྲུ་གུ་གཅིག་ལས་མེད་པ་རང་
གིས་སོ་སོའི་ཕ་མར་ཞབས་ཏོག་ཞུ་ཐུབ་ཀྱི་མ་རེད་བསམས་ཀྱིས། བྱས་ཙང་ཚེ་
ཆོས་ལགས་ང་གཉིས་སྐད་ཆ་བྱས་པ་ཡིན། རང་ལ་གླ་ཆ་སྒོར་བཞི་སྟོང་སྤྱད་
ཆོག གནས་སྐབས་ལོག་ན་ག་འདྲ་འདུག ལས་ཀ་འཚོལ་རྒྱུའི་སྐད་ཆ་དེ་སྒྱུར་
མི་ཡོང༌། ངས་ལས་ཀ་འཚོལ་ཁུངས་བྱས་ནས་རྗེས་སུ་འབྲེལ་བ་བྱས་ཆོག་གི་
རེད།.…….”ཅེས་བཤད་མཚམས་ཚེ་ཆོས་ཀྱིས་འཛུམ་ཤིག་ཤིག་གིས་“བདེ་སྐྱིད་
དཔལ་འཛོམས། ད་ལྟ་བཀྲ་ཤིས་རྡོ་རྗེ་ལགས་ཀྱིས་གནས་སྐབས་ལོག་ན་ག་འདྲ་
འདུག་ཟེར་བ་གདམ་ག་བྱེད་རྒྱུའི་ སྐད་ཆ་དེ་ཚོས་རང་བྱེད་སྟངས་མི་ཤེས་པ་
བཟོ་བ་འདུག ངས་བལྟས་ན་གནས་སྐབས་ལོག་པ་རང་དགའ་གི་རེད། ག་
འདྲ་འདུག་གམ་”ཞེས་ཟེར། བདེ་སྐྱིད་དཔལ་འཛོམས་ལ་ཁོང་གཉིས་བཟའ་
ཟླས་བསྟུད་མར་སྐད་ཆ་དེ་དག་བཤད་པའི་མདོ་དོན་ཁོ་མོས་དངུལ་སྒོར་བཞི་
སྟོང་གླ་ཆར་འཁྱེར་ནས་ལོག་རྒྱུ་ཡིན་པ་ཤེས་པས་དེ་ལ་ཁོ་མོ་ཇི་མི་སྙམ་མོད།
འོན་ཀྱང་དེ་སྔའི་ ཁ་ ཆད་ལས་ཀ་འཚོལ་རྒྱུ་དེ་ ཨུ་ཚུགས་བྱ་དགོས་སྙམ་མོད།
སྦྱིན་བདག་ དང་ གཡོག་ མོའི་ གནས་ བབ་ ཀྱིས་ ཁོ་ མོའི་ སེམས་ ལ་ ཚོད་འཛིན་



ཉམ་ཆུང་བུ་མོའི་ལས་དབང་།
འཁེལ་ནས་ཁ་ནས་ཅི་ཡང་སྨྲ་མ་ནུས། །
ཡང་བདེ་སྐྱིད་དཔལ་འཛོམས་ཀྱི་སེམས་ལ་རྨོ་བོ་ཚེ་ཆོས་ཀྱིས་དེ་སྔ་བཀྲ་
ཤིས་རྡོ་རྗེར་འཁྲུག་རྩོད་ཡང་ཡང་བྱས་པའི་གནས་ཚུལ་རྣམས་ཇི་བཞིན་གསལ་
བར་གྱུར་ཅིང༌། ད་རེས་ཀྱི་ཇུས་འདི་རྨོ་བོ་ཚེ་ཆོས་རང་གིས་བཏིངས་པ་ཐག་
ཆོད། གལ་སྲིད་ལས་ཀ་འཚོལ་རྒྱུའི་སྐོར་བཤད་ན་གཤེ་གཤེ་གཏོང་གི་རེད་སྙམ་
པ་དང་། ཡང་ སེམས་ནང་དེ་སྔ་རང་ཉིད་སློབ་ཆུང་དུ་འགྲོ་སྐབས་ཀྱི་སློབ་
གྲོགས་དེ་ཚོ་ད་ཆ་སློབ་གྲྭ་ག་པར་ཚུད་མེད་དམ། ང་ག་རེ་ཡིན་ཟེར་དགོས་སམ་
སྙམ་པ་སོགས་འཆར་སྣང་དུ་མས་བློ་ཡིད་རྒྱ་མཚོ་འཁྲུག་པ་ལྟར་གྱུར། དེ་ནས་
རྨོ་བོ་ཚེ་ཆོས་ཀྱིས་བདེ་སྐྱིད་དཔལ་འཛོམས་ཕྱིར་ལོག་བྱས་ན་ཟེར་བར་ལན་ཅི་
ཡང་མ་བཏབ་པར་མགོ་བོ་དུད་ནས་པང་ཁར་གོན་པའི་པང་རས་སྔོན་པོ་བཙིར་
བཙིར་བྱེད་ཀྱིན་བསྡད་པ་མཐོང་བས་ན་“བདེ་སྐྱིད་དཔལ་འཛོམས། གླ་ཆ་
འཁྱེར་ནས་ སོ་ སོའི་ ཕ་ མའི་ སར་ ལོག་ འགྲོ་ རྒྱུ་ ལས་ སྐྱིད་ པ་ གང་ ཡོད། ཨཱ།
སེམས་སྡུག་ཡས་ཀྱི་ལས་ཀ་མ་རེད་པཱ”ཞེས་ཟེར། སྐབས་དེར་བདེ་སྐྱིད་དཔལ་
འཛོམས་ཀྱི་སེམས་ལ་སང་ཉིན་པཱ་ལགས་ལ་ཁ་པར་གྱི་ཐོག་ནས་འབྲེལ་བ་བྱས་
ཏེ་བསུ་བར་ཤོག་གསུངས་རོགས་ཞེས་ཞུས་ན་སྙམ་མོད། འོན་ཀྱང་ཁོ་མོས་སླར་
ཡང་བསམ་བློ་ཞིག་བཏང་རྗེས་ད་ནི་ལོ་དྲུག་གཡོག་མོར་བསྡད་ནས་མཐར་འགྲོ་
སྟངས་མི་ཤེས་པ་ལྟ་བུ་ཆགས་ཚར། ཕ་མ་གཉིས་ལ་འབྲེལ་བ་བྱས་རུང་ཐུགས་
ཁྲལ་བཟོ་རོགས་རེད། དེ་ལས་མི་ཚང་འདི་ནས་ག་དུས་ཐོན་དགོས་རུང་ཕྱི་
ལོགས་སུ་ གནས་ཚང་གཡར་ནས་ལས་ཀ་ཐབས་ཆག་ ཅིག་ ལས་མ་བྱུང་ཡང་
འཚོལ་ཐབས་བྱ་རྒྱུ་ལས་འོས་མེད་སྙམ།
དེ་ནས་ཉིན་བཞི་སོང་བའི་ཞོགས་པ་ཞིག་ཚེ་ཆོས་ཀྱིས་བདེ་སྐྱིད་དཔལ་
འཛོམས་སྐད་བཏང༌། “བུ་མོ། དེ་རིང་ཕྱོགས་ལ་ཐོན་པའི་གཟའ་སྐར་ཡག་པོ་
འདུག ཆུ་ཚོད་གཉིས་ པའི་ སྤྱི་སྤྱོད་རླངས་འཁོར་ གྱི་པཱ་ སེ་ ཉོས་ ཚར་འདུག
བཀྲ་ཤིས་རྡོ་རྗེ་ལགས་ཀྱིས་རང་སྐྱེལ་གྱི་རེད། འདི་གར་ལོ་གསུམ་གྱི་གླ་ཆ་སྒོར་



ཉམ་ཆུང་བུ་མོའི་ལས་དབང༌།
-
བཞི་སྟོང་ལྔ་བརྒྱ་ཡོད། འདི་དག་པཱ་ལགས་སུ་ཕུལ་དང་མཁྱེན་གྱི་རེད་”ཅེས་
བརྒྱ་ལོར་དང་ལྔ་བཅུའི་སྒོར་བསྲེས་མའི་ཆག་པ་ཞིག་ཆག་ཅེས་ཅོག་ཙེའི་ཐོག་
བཏོན། ཡང་བཀྲ་ཤིས་རྡོ་རྗེས་འོག་ཤོད་ཀྱི་ཚོམས་ཆེན་ནས་བུའི་མནའ་མའི་
གྱོན་ཆས་ ཁ་ བབ་ ཙམ་ བཅུ་ གྲངས་ ཤིག་ འཁྱེར་ ཡོང་། “ བདེ་ སྐྱིད་ དཔལ་
འཛོམས། དུག་ལོག་འདི་སྐད་རང་གི་གྱོན་ཆས་མཉམ་དུ་བླུགས་ནས་འཁྱེར་
རྒྱུགས། འདི་ཚོ་ཉིན་མ་བདུན་གཅིག་ཙམ་གོན་ནས་བཞག་པ་རྐྱང་རྐྱང་རེད།
ལྡེབས་རྩིག་ ཞིག་ པ་མ་ གཏོག་ གསར་ པ་ དང་ ཁྱད་ཡོག་ མ་ རེད་” ཅེས་བཤད།
ཡང་བཀྲ་ཤིས་རྡོ་རྗེས་ “ ཤོག་དང༌། རང་ང་མཉམ་དུ་ཤོག་དང་”ཞེས་ གཉེར་
ཚང་དུ་ ཁྲིད་ནས་ འབྲས་ དོ་ པོ་ གཉིས་ དང་ ཇ་ སི་ ར་ གཅིག་ བཏོན། “བུ་མོ།
འདི་སྐད་པཱ་ལགས་དང་ཨ་མ་ལགས་ལ་ཕུལ་ཅིག་”ཅེས་བཤད།
བདེ་སྐྱིད་དཔལ་འཛོམས་ཀྱིས་འབྲས་དང་ཇ་སྒོ་རའི་ནང་བཏོན་པ་དང༌།
སླར་ཡང་ཡར་འཛུལ་ཏེ་མིག་ལ་མཆི་ཞགས་འཁོར་བཞིན་རྨོ་བོ་ཚེ་ཆོས་ཀྱིས་སྤྲད་
པའི་དངུལ་དེ་དག་ ཅོག་ཙེའི་ཐོག་ནས་བླངས་ཏེ་སྟོད་ཐུང་གི་ཁུག་མའི་ནང་
བརྟན་པོར་བླུགས། ཐབ་ཚང་དུ་སོང་སྟེ་ཤོག་སྒམ་ནང་དུ་བླུགས་པའི་གྱོན་ཆས་
རྙིང་པ་རྣམས་འགྱིག་ཕད་ཅིག་གི་ནང་བླུགས། ཁོ་མོས་གྱོན་ཆས་དེ་དག་བླུགས་
རྗེས་ཕྱུ་པ་གཅིག་ཡོད་པ་དེ་སྦྱིན་བདག་གི་བཟོས་ནས་ཁ་གསར་བསྡད་ཡོད་པས་
དེ་མར་བཏོན་ནས་གདན་བཀྱག་ཐོག་ལྟེབས་རྩིག་བརྒྱབ་ནས་བཞག སྐབས་
དེར་བཀྲ་ཤིས་རྡོ་རྗེ་ཡར་འཛུལ་ཡོང་། ཁོས་ཕྱུ་པ་དེ་གདན་གྱི་ཐོག་བཞག་ཡོད་
པ་མཐོང་འཕྲལ་“བདེ་སྐྱིད་དཔལ་འཛོམས། ཕྱུ་པ་མ་འཁྱེར་བར་གང་བྱེད་ཀྱི་
ཡིན་ནམ། འདི་ཚོ་ རང་ལ་བཟོས་ པ་ རེད་པཱ། ཚང་མ་ འཁྱེར་ ན་འ གྲིག་ གི་
རེད་”ཅེས་ཟེར།
བདེ་སྐྱིད་དཔལ་འཛོམས་ཀྱིས་དེ་ལ་ལན་མ་བཏབ་ལ་བསྐྱར་དུ་འགྱིག་
ཕད་ནང་ཕྱུ་པ་ཡང་མ་བླུགས་པར་འགྱིག་ཕད་ཁ་བསྡམས་ཏེ་སྒོ་རའི་ནང་བཏོན།
“པཱ་ལགས། འབྲས་དང་ཇ་འདི་ངས་དེ་རིང་འཁྱོག་པ་མི་འདུག རྗེས་མ་པཱ་
66



ཉམ་ཆུང་བུ་མོའི་ལས་དབང་།
ལགས་ལྷ་སར་ཕེབས་དུས་གནང་རོགས་”ཞེས་བཤད། རྨོ་བོ་ཚེ་ཆོས་ཀྱིས་ཉི་
གཡབ་འོག་ནས་མར་དོན་ཡོང་། “བཀྲ་ཤིས་རྡོ་རྗེ་ལགས། འབྲས་དང་ཇ་འདི་
ཁྱེད་རང་ཕེབས་མཁན་སོང་ཙང་མ་འཁྱོག་པ་ག་པར་ཡོག་རས།...”ཞེས་
བཤད་ པས་ བདེ་ སྐྱིད་ དཔལ་ འཛོམས་ ཀྱིས་ བཀྲ་ ཤིས་ རྡོ་ རྗེར་ “ པཱ་ ལགས།
འབྲས་དང་ཇ་ད་རེས་འཁྱེར་གྱི་མིན། ཁྱེད་རང་སྐྱེལ་བར་ཕེབས་མི་དགོས་”
ཞེས་ཨུ་ཚུགས་བྱས་ཤིང་སྐད་ཆ་གཞན་གང་ཡང་མ་བཤད་པར་འགྱིག་ཕད་སྒལ་
པར་འཁྱེར་ཏེ་མགོ་བོ་སྒུར་སྒུར་བྱས་ཏེ་ཕྱིར་ཐོན། །
སྐབས་དེར་ཡུན་རིང་གཤིབ་ནས་འདྲིས་པའི་འདོགས་ཁྱི་དེས་བདེ་སྐྱིད་
དཔལ་འཛོམས་ཕྱིར་ཐོན་པ་མཐོང་སྐབས་ཁྱི་ཚང་ནས་ལྕགས་ཐག་འཐེན་ནས་
ཕྱིར་འགྲོ་འདོད་ཀྱི་ངང་ཚུལ་བསྟན་པས་ཁོ་མོས་ཁ་ཕྱིར་བསྐོར་ནས་འདོགས་ཁྱི་
དེའི་མགོ་བོར་བྱིལ་བྱིལ་ལན་འགའ་བྱས། ཡང་མདུན་དུ་གོམ་པ་གསུམ་ཙམ་
སྤོས་མ་ཐག་ཐབ་ཚང་ནང་ཉལ་བསྡད་པའི་རྒྱ་ཁྱི་སྣ་ལེབ་པ་དེས་བྱ་འཕུར་བ་
ལྟར་ཁོ་མོའི་རྗེས་སུ་ཡོང་སྟེ་ཕྲུ་གུ་སྐྱེས་མའི་རྗེས་སུ་རྗེས་འབྲངས་བྱེད་པ་ལྟར་
བྱས་པས་ཁོ་མོས་རྒྱ་ཁྱི་སྣ་ལེབ་པ་པང་དུ་བླངས་ནས་འགྲམ་པར་སྦྱར་ཙམ་བྱས་
ཏེ་ས་ཐོག་ཏུ་བཞག་སྟེ་མགྱོགས་མྱུར་སྒོ་འཐེན་ཏེ་ཕྱིར་ཐོན།
སྐབས་དེར་རྡོ་གཅལ་གྱི་དཀྱིལ་དུ་ལངས་བསྡད་པའི་བཀྲ་ཤིས་རྡོ་རྗེའི་
སེམས་ལ་“མི་འདྲིས་ན་སྙིང་ཉེ། ཁྱི་འདྲིས་ན་དྲི་ཞིམ་”ཟེར་བ་མ་གཏོགས་དོན་
དུ་ཁྱི་འདྲིས་ན་སྙིང་ཉེ་བ་རང་རེད། ང་གཉིས་ རྒས་འཁོགས་གཉིས་པོས་ལོ་
དྲུག་གཡོག་ཏུ་ཉར་བའི་བུ་མོ་འདིར་ག་ལེ་ཕེབས་ཙམ་ཡང་མི་ཤོད་པ་གང་ཡིན་
ནམ་སྙམ་པ་དང༌། ཡང་ཁོའི་སེམས་ལ་འཇིག་རྟེན་གྱི་བསམ་ཡུལ་ལས་འདས་
པའི་འགལ་བ་མང་པོ་ཞིག་གསལ་བཤད་བྱེད་ས་མེད་པ་འདི་ལས་ངན་བསགས་
པའི་འབྲས་བུ་མིན་ནམ་སྙམ། རྨོ་བོ་ཚེ་ཆོས་ནི་བདེ་སྐྱིད་དཔལ་འཛོམས་སྒོ་
ཕྱིར་ཐོན་མིན་ལ་ལྟ་བ་བཞིན་ཉི་གཡབ་འོག་ནས་མིག་ལྡིར་ནས་བསྡད་ཡོད་
ཅིང་། ཁོ་མོ་ཕྱིར་ཐོན་ཚར་མ་ཐག་སེམས་ཀྱི་མུན་པ་སངས་པ་ལྟ་བུར་གྱུར་ནས་
67



ཉམ་ཆུང་བུ་མོའི་ལས་དབང་།
“བཀྲ་ཤིས་རྡོ་རྗེ་ལགས། ད་ཡར་ཕེབས་”ཞེས་སེམས་རྩ་ཡང་འཁོལ་དུ་སོང་
ཞིང་། ཇ་སྲུབས་མ་དཀར་ཡོལ་གང་བླུགས།
བརྩེ་དུང་མི་འགྱུར་དམ་བཅའི་སྐད་ཆ་ཤོད་ཆོག་ལ་རངས་ཏེ། །
མི་ཚེ་མཐའ་འཁྱོལ་ཡོང་སྙམ་གཡོ་ཅན་ཕོ་གཞོན་དང་འགྲོགས་པས། །
ཕ་མེད་བྱི་ཕྲུག་གསོ་དགོས་ཉམ་ཆུང་གཞོན་ནུ་མ་ཡི་ལས་དབང་། །
སྙིང་རྗེའི་བསམ་པས་སྐྱོང་མཁན་ཕ་མ་གཉིས་པོ་ལས་ཨེ་ཡོད། །
བདེ་སྐྱིད་དཔལ་འཛོམས་ཀྱིས་ཚེ་ཆོས་དང་བཀྲ་ཤིས་རྡོ་རྗེ་བཟའ་ཚོའི་
ཁྱིམ་ནས་སེམས་སྡུག་གིས་ནོན་བཞིན་ག་འགྲོ་འདི་འགྲོ་མེད་པར་སྤྱི་ལེ་གཅིག་
ཙམ་བསྐྱོད་པས་གང་ཙམ་ཞིག་ནས་ ཕོ་བྲང་པོ་ཏ་ལའི་མདུན་དུ་སླེབས། དེ་
གར་རྩེ་སྐོར་དུ་བྱོན་པའི་རྒན་རྒོན་ཁྱུ་གཅིག་ཡོད་པ་རྣམས་ཀྱིས་སྨིན་མ་བསྡུས་
ཏེ་ལག་གཉིས་ཀྱི་ ཐལ་མོ་བྲང་དུ་སྦྱར་ཏེ་ “དཀོན་མཆོག་མཁྱེན། མར་ གྱུར་
སེམས་ཅན་ ཐམས་ ཅད་ སྡུག་བསྔལ་ དང༌ བྲལ་ ཏེ་ བདེ་ བར་ འཁོད་ པར་ ཤོག
བདེ་བ་དང་ལྡན་ཞིང་སྡུག་བསྔལ་དང་བྲལ་བར་ཤོག་”ཅེས་གསོལ་བ་སྨོན་ལམ་
དྲག་ཏུ་བཏབ་ ཅིང་། ལུས་སྡོང་རྒན་འགྱེལ་བ་ལྟར་ཕྱག་འཚལ་བ་མཐོང་བ་
ཕྲེང་བ་བསྐོན་ནས་སྨིན་མ་བསྡུས་ཏེ་“ལས་ངན་པའི་སྡིག་པ་བསགས་པ་དག་
གྱུར་ཅིག རྐྱེན་ངན་པའི་བར་ཆད་ཐམས་ཅད་སེལ་བར་ཤོག་”ཅེས་བཤགས་
པ་དང་སྨོན་པའི་དོན་བཟང་ཚིག་འབྲུ་བཟང་པོའི་མགྲིན་སྒྲ་གྲགས་པ་ཁོ་མོས་
ཐོས་པའི་ཚེ་སེམས་ནང་རང་ཉིད་ནི་ལས་ངན་སྡིག་པ་བསགས་པའི་མི་ཞིག་ཡིན་
གྱི་རེད། དེ་འདྲ་མིན་ན་རང་ལོ་ཉི་ཤུར་མ་སོན་གོང་འདི་འདྲའི་དཀའ་སྡུག་
མྱོང་དོན་གང་ཡོད་སྙམ་ཞིང་ཁོང་ཚོར་ལད་མོ་བྱེད་བཞིན་ཚེ་རིང་བ་དང་བདེ་
68



ཉམ་ཆུང་བུ་མོའི་ལས་དབང་།
སྐྱིད་ཕུན་སུམ་ཚོགས་པའི་སྨོན་ལམ་འགའ་བརྒྱབ་རྗེས་མདུན་དུ་བསྐྱོད། གོམ་
པ་བརྒྱ་ཕྲག་གཅིག་ཙམ་སྤོས་རྗེས་མདུན་ན་བག་ལེབ་ཚོང་མཁན་བུ་མོ་ལོ་བཅོ་
ལྔ་བཅུ་དྲུག་ཙམ་ལ་སོན་པ་ཞིག་ཡོད་པ་དེས་“བག་ལེབ་གཟིགས་དང་། བག་
ལེབ་སོས་པ་ཡིན་”ཞེས་སྐད་རྒྱག་པ་མཐོང་བས་ཁོ་མོས་སྦྱིན་བདག་གིས་སྤྲད་
པའི་གླ་ཆ་སྒོར་བཞི་སྟོང་ལྷག་ཙམ་གྱི་ཆག་པ་ནས་སྒོར་ལྔ་བཅུ་བྱས་པ་ཞིག་
བཏོན་ནས་“བུ་མོ། ང་ལ་སྒོར་ལྔའི་བག་ལེབ་འཚོང་དང་”ཞེས་ཟེར། བག་
ལེབ་ཚོང་མཁན་བུ་མོ་ཆུང་ཆུང་དེས་བག་ལེབ་བཅོ་ལྔ་འགྱིག་ཤོག་ནང་བླུགས་
ནས་ཁོ་མོར་སྤྲད་པ་དང༌། དངུལ་སྒོར་ལྔ་བཅུ་ནས་བཞི་བཅུ་ཞེ་ལྔ་སློག་རྩིས་
བྱེད་སྐབས་དངུལ་སིལ་མ་མ་འདང་བར་ཡུད་ཙམ་རིང་བག་ལེབ་ཉོ་མཁན་སྒུག་
དགོས་པར་གྱུར།
བདེ་སྐྱིད་དཔལ་འཛོམས་ཀྱིས་དངུལ་སློག་འཕྲོ་བླངས་རྗེས་གོམ་པ་བཅུ་
གྲངས་སོང་མཚམས་རྡོ་ལེབ་གཅིག་གི་སྒང་ལ་རྐུབ་བཀྱག་བྱས་ནས་བག་ལེབ་
གཅིག་སྐམ་བཟས་བརྒྱབ་པ་དང་། གྱོན་ཆས་རྙིང་པ་དང་ལྷམ་གོས་རྙིང་པ་
བླུགས་པའི་འགྱིག་ཕད་ལ་བསྙེས་ནས་བསམ་བློ་བཏང་། མདུན་དུ་སྔར་བཞིན་
རྩེ་སྐོར་རྒྱག་མཁན་མི་ཚོགས་ཕྲེང་ཐག་ལ་བརྒྱུས་པ་ཇི་བཞིན་ཡོད་པ་མཚམས་
ཆད་རྒྱུ་མེད་པས་ཁོ་མོའི་སེམས་ལ་རང་ཉིད་ཀྱི་ལུང་པའི་མི་ཞིག་ཐུག་མི་ཡོང་
ངམ་སྙམ་མོད། འོན་ཀྱང་ཆུ་ཚོད་གཅིག་མིན་ཙམ་བལྟས་བསྡད་ཀྱང་མི་དེ་ཚོའི་
ཁྲོད་ནས་ངོ་ཤེས་པ་གཅིག་ཀྱང་མ་མཐོང་། ཁོ་མོས་སླར་ཡང་དེ་ནས་ལངས་ཏེ་
འགྱིག་ཕད་སྒལ་པར་འཁྱེར་ཞིང་། བག་ལེབ་བླུགས་པའི་འགྱིག་ཁུག་ལག་ཏུ་
འཁྱེར་ནས་གཙུག་ལག་ཁང་གི་ཐང་ཆེན་དུ་བསྐྱོད། དེ་གར་མི་ཚོགས་ཀྱིས་
ཁེངས་པའི་ཁྲོད་ཇ་དམ་ཆུང་ཆུང་ནང་མར་ཁུ་བཞུར་ནས་མར་ཁུ་ཚོང་མཁན་
གཞོན་ནུ་ཁག་གཅིག་ཡོད་པ་དེ་དག་གིས་གཙུག་ལག་ཁང་དུ་མཆོད་མཇལ་ཞུ་
བར་འགྲོ་བཟོ་ཡོད་པའི་མི་ལ་ཚོད་དཔག་བྱས་ནས་ “ མར་ཁུ་གཙང་མ་ཡོད།
གཟིགས་དང་། ཇ་དམ་མཆོད་མཇལ་གྲུབ་ནས་འཁྱེར་ཡོང་ན་འགྲིག་” ཅེས་
69



ཉམ་ཆུང་བུ་མོའི་ལས་དབང༌།
ཚོང་སྐད་རྒྱག་པ་དང༌། ཡང་བདེ་སྲུང་བ་ཕོ་གཞོན་འགའ་རེས་མར་ཁུ་ཚོང་
མཁན་ལ་“འདི་གར་མར་ཁུ་བཙོང་མི་ཆོག་”ཅེས་ཐ་ཚིག་སྒྲོག་པ་དང་གཞོན་ནུ་
མ་དེ་ཚོ་བདེ་སྲུང་མི་སྣར་གཡོལ་ནས་འགྲོ་བ་མཐོང་། ཡང་ཁོ་མོས་གོམ་པ་ཁ་
ཤས་ སྤོས་ནས་ ཞྭ་ མོ་ ཚོང་ མཁན་ གྱི་ ཁྲོམ་ སྟེགས་ ཕྱོགས་ སུ་ བསྐྱོད་ སྐབས་ ཁ་
བཏགས་ཚོང་མཁན་རྒྱ་རིགས་ཁག་གཅིག་གིས་ཁོ་མོར་ལྟ་བཞིན་བོད་སྐད་སྒྲ་
དག་ལ་མ་དག་ངང་། “ཨ་ཅག་ཧ་ཏཱ་ཉོ། ཧ་ཏཱ་ཉོ། ཚོང་ཤག་”ཅེས་འབོད་པ་
མཐོང་བས་རེ་ཞིག་ཁོ་མོའི་སེམས་ཀྱི་གདུང་བ་ཡང་བརྗེད་པ་ལྟ་བུར་གྱུར།
བདེ་སྐྱིད་དཔལ་འཛོམས་ཀྱིས་ཟང་ཟིང་ལང་ལོང་བྱེད་པའི་ཐང་ཆེན་དུ་་
ལྟད་མོར་གཡེང་ཞིང་རྐང་པའང་ན་བས་མེ་ཏོག་ལྡུམ་རའི་ཟུར་ཞིག་ཏུ་སྒལ་པའི་
འགྱིག་ཕད་ཕབ་སྟེ་ངལ་གསོ་བྱས། ཁོ་མོས་ཡར་འགྲོ་མར་འགྲོ་མཁན་ལ་གྲངས་
ཀ་རྒྱག་པ་བཞིན་ལྟ་བའི་དུས་ནུབ་ཕྱོགས་ནས་མགོ་སྐྱ་སེར་མདོག་ལ་འདྲེན་བྱེད་
ཟུང་ལྗང་གུ་ཡིན་ལ་ཀོང་ལ་བརྡིབས་པ་དང༌། སྣ་ཁུག་གཏོར་མའི་རྩེ་ལྟར་རྣོ་བ།
ལག་ངར་ཤིང་ལྟར་སྦོམ་ལ་བ་སྤུ་སེར་པོ་ཟང་ཟིང་དུ་སྐྱེས་པའི་ཕྱི་གླིང་བ་ཁྱུ་
གཅིག་གིས་ལྷ་ལྡན་གཙུག་ལག་ཁང་གི་ཕྱི་ལྗོངས་པར་ལེན་གྱིན་ཡོང་བ་མཐོང་།
གདོང་དབྱིབས་མི་གཅིག་པའི་ཕྱི་གླིང་བ་ནི་བདེ་སྐྱིད་དཔལ་འཛོམས་ཀྱིས་དེ་
རིང་མཐོང་བ་དང་པོ་ཡིན་པས་ཁོ་མོའི་སེམས་ལ་ས་རུབ་ནས་མི་དེ་འདྲ་ཞིག་
རྩིག་ཟུར་ནས་གདོང་ཐུག་བརྒྱབ་ན་སྲོག་གཅོད་པ་འདུག་སྙམ་པ་དང་། དེ་
ཚོར་ཡང་ཡང་ལྟ་སྐབས་མོའོ་ཙག་སློང་མཁན་བྱིས་པ་ལོ་བདུན་བརྒྱད་ལ་སོན་
ཙམ་ཁ་ ཤས་དང་། ལག་ཏུ་མ་ཎི་ལག་སྐོར་དང་། ཤེལ་ཕྲེང་སོགས་ཚོང་རྒྱུ་
འཁྱེར་བའི་ཁམས་མོ་ཁ་ཤས་པད་མའི་ཚལ་ལ་བུང་བ་འཁོར་བ་བཞིན་ཕྱི་གླིང་
བའི་འཁྲིས་སུ་སླེབས་པ་མཐོང་ཞིང་། ཁམས་མོ་དེ་ཚོས་རང་གི་ཚིག་གཅིག་
ཀྱང་མི་གོ་བའི་དབྱིན་ཇིའི་སྐད་བརྒྱབ་ནས་ལག་གི་ཅ་ལག་ཚོང་བ་མཐོང་སྐབས་
ཁོ་མོའི་སེམས་ལ་ཁམས་མོ་འདི་ཚོའི་འཇོན་པ་ལ་ཨང་སྙམ་པ་དང་། ཡང་མོའོ་
ཙག་སློང་མཁན་ཕྲུ་གུ་དེ་ཚོས་ཕྱི་གླིང་བར་ངག་ནས་“ཧ་ལོའོ། ཧ་ལོའོ་”ཞེས་



ཉམ་ཆུང་བུ་མོའི་ལས་དབང་།
ཡང་ཡང་བརྗོད་ཅིང་། མོའོ་ཙག་སྟེར་རོགས་ཞེས་མདུན་ནས་བཀག་ཀྱང་མགོ་
སེ་དེ་ཚོས་མགོ་བོ་གཡུག་གཡུག་བྱས་ནས་ཁ་ཡ་མི་བྱེད། ཡང་ཕྲུ་གུ་རེ་གཉིས་
ཀྱིས་ཕྱི་གླིང་བའི་རྐང་པར་འཐམས་ནས་ཨུ་ཚུགས་མཐར་སྐྱེལ་བྱས་ནས་དངུལ་
ཙག་སློང་ཡང་དེ་ཚོས་གད་མོ་དགོད་ཀྱིན་ཕྲུ་གུ་འདྲུད་འགྲོ་བ་དང༌། ཕྲུ་གུ་དེ་
ཚོས་རྐང་པ་གློད་རྗེས་“མཐུ་ཡེ། རྣ་ཆེན་ཡོག་ཏོག མིག་ལྗང་མགོ་སེ”ཞེས་
རྒྱབ་ནས་ངག་སྨྲས་བྱེད་པ་ཐོས་པས་ཁོ་མོ་གད་མོ་ཤོར།
དེ་ནས་ཡང་ཁོ་མོའི་མདུན་དུ་འཐུང་བྱའི་འགྱིག་དམ་ནང་ཆང་བླུགས་
ནས་ཚོང་མཁན་གཞོན་མ་ཞིག་ཡོང་བས་དེའི་ས་ནས་སྒོར་ལྔ་བྱས་པའི་ཆང་
འགྱིག་དམ་ ཅུང་ཆེ་བ་ཞིག་ཉོས། ཨམ་ ཕྲག་ ཏུ་ ཕོར་ པ་ འཁྱེར་རྒྱུ་མེད་ པས་
འགྱིག་དམ་ལ་ཁ་བརྒྱབ་སྟེ་ག་ལེར་ཕྱེད་ཙམ་བར་བཏུངས། ཕྱི་དྲོའི་ཆུ་ཚོད་ལྔ་
པ་ཙམ་ཟིན་པའི་སྐབས་བདེ་སྐྱིད་དཔལ་འཛོམས་ཀྱིས་ཉི་མར་ཁ་ཕྱོགས་ནས་སྔ་
ཕྱི་ལྟ་ཙམ་བྱས། སེམས་ནང་ད་ནི་དུས་ཚོད་ཕྱི་པོ་ཆགས་འགྲོ་གིས། དོ་ནུབ་
སྡོད་ས་ཞིག་རྙེད་ཨེ་མྱོང་ངམ་སྙམ་ནས་འཚབ་ ཤ་ལངས། ཁོ་མོས་བསམ་བློ་
གཏོང་གིན་འགྱིག་དམ་ནང་བླུགས་པའི་ཆང་ཡང་སྣང་མེད་དུ་བཏུངས་ཚར།
སེམས་ནང་གལ་སྲིད་ དོ་ནུབ་ སྡོད་ ས་ ཞིག་ མ་རྙེད་ན་ གཙུག་ལག་ ཁང་གི་སྒོ་
འཆོར་འོག་ཉལ་ན་འགྲིག ད་ཡིན་ནའི་ཨམ་ཕྲག་ཏུ་དངུལ་འདི་དག་ཡོད་པ་
གཞན་གྱིས་ཤེས་ན་སྲོག་མགོ་ཐོན་གྱི་མ་རེད་སྙམ་ སྟེ་ཨམ་ཕྲག་གི་དངུལ་ལོར་
ཆག་པ་བཙིར་ཙམ་བྱེད་པའི་སྐབས་ཆང་ཚོང་མཁན་གཞོན་ནུ་མ་དེས་འཛུམ་
ལྷུག་ལྷུག་ངང་དེ་གར་ཡོང་ནས་“ཨ་ཅག་རང་ད་ལྟ་ཡང་འདི་གར་བསྡད་ཡོད་
པས་”ཞེས་ཟེར། ཁོ་མོས་ཁ་སྐྱེངས་པའི་ངང་“ང་འདི་གར་མགོ་འཁོར་བ་རེད།
ཨ་ཅག་རང་ག་པར་བསྡད་ཡོད་དམ་”ཞེས་ཟེར། ཆང་ཚོང་མཁན་གཞོན་ནུ་མ་
དེས། “ང་རང་ཀརྨ་དགོན་གསར་ནས་ཁང་གླ་གཡར་ནས་བསྡད་ཡོད། དེ་
རིང་ཆང་ཚང་མ་བཙོངས་ཚར་སོང་། ད་ལོག་འགྲོ་གི་ཡིན་”ཞེས་ཟེར།
བདེ་སྐྱིད་དཔལ་འཛོམས་ཀྱི་སེམས་ལ་ལྷ་སར་མི་མང་པོ་འདི་འདྲ་ཡོད་
71



ཉམ་ཆུང་བུ་མོའི་ལས་དབང་།
རུང་རང་ཉིད་ལ་སྐད་ཆ་ཤོད་མཁན་འདི་གཅིག་པུ་རེད་སྙམ་པ་དང༌། ཡང་
“ཨ་ཅག་རང་གི་མིང་ལ་ག་རེ་ཟེར་གྱི་ཡོད་དམ”ཞེས་དྲིས་པས་ཁོ་མོས། “ངའི་
མིང་ལ་གཡང་སྐྱིད་ཟེར་གྱི་ཡོད། ཕ་ཡུལ་ལྷ་རྩེ་ནས་ཡིན། ན་ནིང་ལྷ་སར་ཨར་
པོ་རྒྱུག་པར་ཡོང་བ་ཡིན། དེ་ནས་གླ་ཆ་ཏོག་ཙམ་བྱུང་སྟེ་འབྲུ་ཉོས་ནས་ཆང་
ཚོང་མཁན་བྱས་པ་ཡིན། ཨར་པོ་རྒྱུག་ནས་ཉིན་གང་ས་རྡོ་སྒལ་པར་འཁྱེར་
ཡང་མཐོ་ཤོས་ལའང་ཉིན་མ་རེར་གླ་ཆ་སྒོར་ཉི་ཤུ་རྩ་ལྔ་ལས་སྤྲོད་ཀྱི་མི་འདུག
ལས་ཀ་དེ་ཡང་རག་ཁག་པོ་འདུག ཨ་ཅག་རང་ལ་རྒྱུས་ཨེ་ཡོད། ལྷ་ཀླུའི་ཟམ་
སྣེ་དང༌། ཡིག་ཟམ་ཁང་ཆེན་གྱི་བརྒྱུད་ལ་ཞོགས་པ་སྔ་པོ་བསྐྱོད་ནས་མི་གླ་བླ་
མཁན་སྒུག་ སྡོད་དགོས་རེད་” ཅེས་ཟེར། བདེ་སྐྱིད་དཔལ་འཛོམས་ཀྱིས་ཁོ་
མོས་ལྷུག་པོར་བཤད་པའི་སྐད་ཆ་ཉན་རྗེས་སེམས་དགའ་པོ་བྱུང་སྟེ་རང་མིང་
བཤད་པ་མ་ཟད། ལྷ་སར་བུ་རྫི་བྱེད་པར་ཡོང་ནས་ལོ་དྲུག་ཙམ་བསྡད་པ་དང་
ད་ལྟ་སྦྱིན་བདག་གིས་ཕུད་དེ་ག་འགྲོ་འདི་འགྲོ་མེད་པའི་ངང་འདི་གར་སླེབས་
པའི་སྐོར་སོགས་ཞིབ་ཕྲ་བཤད། །
གཡང་སྐྱིད་ཀྱིས་དེ་དག་ཉན་རྗེས་རང་ཉིད་ཀྱི་འཚོ་བའི་འཁོས་ཀ་ཧ་ཅང་
ཞན་པོ་ཡིན་རུང་ཁོ་མོར་བལྟས་ཏེ་སེམས་གྲང་ལྷང་ལྷང་དུ་གྱུར་པའི་རྣམ་འགྱུར་
བསྟན་ནས་“ཨ་ཅག ད་འོ་ན་རང་ད་ལྟ་ཕ་ཡུལ་ལ་མ་ལོག་པར་ག་རེ་བྱེད་རྩིས་
ཡོད་དམ”ཞེས་ཟེར། བདེ་སྐྱིད་དཔལ་འཛོམས་ཀྱིས་“ང་ལ་འཆར་གཞི་གང་
ཡང་མེད། ཐ་ན་དོ་ནུབ་སྡོད་ས་ཡང་མེད”ཅེས་བཤད་པས་གཡང་སྐྱིད་ཀྱིས་
“ཨ་ཅག འོ་ན་དོ་ནུབ་ང་མཉམ་དུ་ཤོག ངའི་སྡོད་སར་ཉལ་ས་ཡོད། སང་
གནངས་ག་འདྲ་བྱེད་མིན་བལྟས་ཆོག་གི་རེད། ད་ལྟ་ང་སྡོད་སའི་རྒྱུད་ལ་ཟླ་
རེར་ཁང་གླ་སྒོར་ཉིས་བརྒྱ་ལྔ་བཅུ་ཙམ་སྤྲད་ན་ཁང་ཆུང་གཡར་མཁན་མང་པོ་
འདུག་”ཅེས་བཤད་པས་བདེ་སྐྱིད་དཔལ་འཛོམས་བློ་བདེ་པོར་གྱུར། “ཨ་ཅག་
གཡང་སྐྱིད། དེ་འདྲ་བྱུང་ན་གནས་སྐབས་ངའི་མི་ཚེ་འཁྱོལ་མི་ཡོང་ངམ་”ཞེས་
བཤད་པ་དང་གཡང་སྐྱིད་ཀྱིས་“འཇིག་རྟེན་རྒྱ་ཆེན་པོ་འདི་འདྲའི་ཐོག་རང་
72



ཉམ་ཆུང་བུ་མོའི་ལས་དབང་།
གཞོན་མ་གཅིག་ལྟོ་གོས་མི་འཁྱོལ་བ་དཔེ་སྲིད་ཀྱི་མ་རེད། ཞེད་རྒྱུ་གང་ཡོད་”
ཅེས་ཀྱང་བཤད་པས་བདེ་སྐྱིད་དཔལ་འཛོམས་ཀྱི་བློ་ཁོག་ཀྱང་ཆེ་རུ་སོང་ཞིང༌།
གཡང་སྐྱིད་ཀྱིས་རྫོགས་རྒྱུ་མེད་པའི་སྐད་ཆ་ཤོད་ཀྱིན་ཁ་ཤར་ལ་བལྟས་ཏེ་བསྐྱོད། །
དེའི་ནུབ་མོ་གཡང་སྐྱིད་ཀྱིས་སྒེའུ་ཁུང་ གི་རླུང་ སངས་ལ་དཔྱང་ནས་
བཞག་པའི་ ཕག་ ཤ་ རྒྱ་ མ་དོ་ ཡོད་ པ་ མར་ ཕབ་པ་དང་། བདེ་ སྐྱིད་ དཔལ་
འཛོམས་ལ་གཏུབ་ཏུ་བཅུག རང་ཉིད་ཀྱིས་པད་ཚལ་ཏོག་ཙམ་ཡོད་པ་དེ་ཕྱི་ལ་
འཁྲུ་བར་བསྐྱོད་པ་དང༌། མེ་བཏང་ནས་ཀཱ་མན་བཙོས་ཤིང་མཉམ་དུ་ཐུག་པ་
དཀར་ཡོལ་རེ་བཏུངས། ཁོང་གཉིས་མལ་དུ་ཉལ་རྗེས་གཡང་སྐྱིད་ཀྱིས་སླར་
ཡང་“ཨ་ཅག་རང་ལོག་རྩིས་ཡོད་ནཱ། མུ་མཐུད་ལྷ་སར་སྡོད་མཁན་ཡིན་པཱ་”
ཞེས་དྲིས། བདེ་སྐྱིད་དཔལ་འཛོམས་ཀྱིས་ “ ཨ་ཅག དང་པོ་བྱས་ན་ང་རང་
ནང་ལ་ལོག་རྒྱུའི་བསམ་བློ་འཁོར་བྱུང་། ད་ཡིན་ནའི་བསམ་བློ་གཏོང་དུས་
ལུང་པ་ག་པར་ཕྱིན་ཡང་གཅིག་པ་ཡིན་གྱི་རེད། ཁྱིམ་མཚེས་ཕན་ཚུན་ཞེ་སྡང་
ཚ་པོ་ཆགས་ཡོད་པས་ལོག་ཕྱིན་ན་གྲོང་ཚོའི་ནང་ངོ་ཚ་གི་རེད་སྙམ་གྱི་འདུག
ཡང་ལྷ་སར་བསྡད་ནའང་ང་ལ་ཕྱི་ལོགས་སུ་ལས་ཀ་བྱེད་རྒྱུའི་ཉམས་མྱོང་རྩ་བ་
ནས་མེད། ལོ་དྲུག་ལྷ་སར་བསྡད་པ་དེ་རླུང་ཙིའི་ནང་གི་བྱིའུ་དང་གཅིག་པ་
རེད། སྦྱིན་བདག་གིས་སྐབས་རེ་དགོས་གལ་ཆེན་པོ་ཡོད་པར་བལྟས་ནས་ཕྱི་ལ་
ལས་ཀ་བྱེད་པར་བཏང་བ་མ་གཏོགས་སྒོ་རའི་ནང་ནས་ཕྱི་ལ་དོན་པ་དེ་རིང་
ཙམ་ཡིན། ད་གང་ལྟར་ག་འདྲ་བྱེད་དགོས་མིན་ཤེས་ཀྱི་མི་འདུག་”ཅེས་བཤད།
གཡང་སྐྱིད་ནི་ཁ་གསང་པོ་སྐད་ཆ་གང་དྲན་ཤོད་མཁན་ཞིག་ཡིན་པས་ཁོ་
མོའི་སྐད་ཆ་དེ་དག་ཐོས་མ་ཐག་“ཨ་ཅག ད་འོ་ན་རང་ནང་ལ་ལོག་པར་ངོ་ཚ་
གི་འདུག་ན་འདི་གར་ང་དང་མཉམ་དུ་མ་རྩ་ཏོག་ཙམ་བཙུགས་ནས་ཆང་བཙོང་
ནའི་འདྲ། ཡང་མིན་ན་ཀུ་ཤུ་སྡེབ་ཚོང་ཁང་ནས་ཀུ་ཤུ་འཐེན་ནས་སིལ་ཚོང་
བྱས་ན་འགྲིག དེ་ཚོ་ཚུར་སྡེབ་ཉོ་བྱེད་སྟངས་དང་ཕར་ཚོང་སྟངས་ངས་བསླབ་
ཆོག དངོས་གནས་ཡིན། ཁ་གཅིག་ལག་པ་གཉིས་ཀྱིས་གསོ་མི་ཐུབ་པ་གང་



ཉམ་ཆུང་བུ་མོའི་ལས་དབང་།
ཡོད”ཅེས་བཤད་པས་བདེ་སྐྱིད་དཔལ་འཛོམས་ཀྱི་སེམས་ལ་རྨོ་བོ་ཚེ་ཆོས་ཀྱིས་
དེ་རིང་ཨུ་ཚུགས་ངང་ཕྱིར་ཕུད་པ་དེ་ཡང་ཡག་པོ་ཡིན་པ་འདྲ། རང་ཉིད་ལ་
རོགས་པ་འདི་འདྲ་ཞིག་རྙེད་ཀྱི་ཡོད་པ་ཡིན་གྱི་རེད། ད་དེ་ཚོ་དཀོན་མཆོག་གི་
ལམ་སྟོན་ཡིན་སྙམ་ཞིང་། ཁོ་མོར་ཡག་བྱུང་ཞེས་ཡང་ཡང་བརྗོད། །
མཚན་མོའི་ཆུ་ཚོད་དང་པོ་ཟིན་ཡང་ཁོ་གཉིས་ད་དུང་གཉིད་མ་ཁུག་པར་
ལོ་ཤས་ནང་གི་དཀའ་སྡུག་འཚོ་བའི་སྐོར་གླེང་གིན་བསྡད། གཡང་སྐྱིད་ཀྱིས་
གད་མོ་དགོད་ཀྱིན་་“ཨ་ཅག་རང་གིས་རྨོ་བོ་ཚེ་ཆོས་ཟེར་མཁན་དེའི་ཁྱོ་ཀ་འཕྲོག་
གྲབས་བྱས་པ་ཡིན་གྱི་རེད་”ཅེས་བཤད་པས་བདེ་སྐྱིད་དཔལ་འཛོམས་ཀྱིས་“འ་
རྫི། ཨ་ཅག་ནི་མི་ཟེར་དགུ་ཟེར་ཚ་བ་ལ། ང་ནི་དེ་འདྲ་བསམ་བློ་ཡང་འཁོར་
མ་མྱོང་། རྨོ་བོ་ལགས་དེའི་ཁྱོ་ཀ་བཀྲ་ཤིས་རྡོ་རྗེ་ཟེར་བ་དེ་ཡང་སྡུག་ཅག་བྱེད་
མཁན་དེ་འདྲ་མ་རེད། དངོས་གནས་བྱས་ན་མི་དེ་དྲང་པོ་ཞིག་འདུག ཡིན་
ནའི་རྨོ་བོ་ལགས་ཀྱིས་མིག་གཟེར་བརྒྱབ་ཙང་མཇུག་ལ་ཁོ་རང་ཡང་གནོང་ལེན་
མཁན་འདྲ་པོ་ཆགས་འདུག་”ཅེས་བཤད་པས་གཡང་སྐྱིད་ཀྱིས་“འོ་ད་དེ་འདྲ་
ཡིན་པ་རེད། ང་ནི་ཁ་སེང་ལྟོས་ཨ། བརྙན་འཕྲིན་ནང་ནས་སྟོན་གྱི་འདུག་ག
དགོད་བྲོའི་གཏམ་གླེང་དེ་ལ་ལྟོས་ཨཱ། གང་ལྟར་པཱ་མོག་དང་ནང་གི་ཨ་མ་རྩོད་
པ་བྱུང་བའི་སྐོར་རེད་”ཅེས་བཤད་པས་བདེ་སྐྱིད་དཔལ་འཛོམས་ཀྱིས་“རྩོད་པ་
ག་འདྲ་རྒྱག་གི་འདུག ངས་མཐོང་མ་མྱོང་”ཞེས་ཟེར་བས་གཡང་སྐྱིད་ཀྱིས་
“པཱ་མོག་དེས་སྦྱིན་བདག་ཨ་མར་ད་ལྟ་སུ་འགྲོ་དགོས་ཀྱི་ཡོད་མིན་ཤེས་ཀྱི་མ་
རེད་ཅེས་འཁྲུག་རྩོད་རྒྱག་གི་འདུག་”ཅེས་བཤད་དེ་ཁོང་གཉིས་ཀ་གད་མོ་ཤོར།
ཕྱི་ཉིན་ཞོགས་པ་ཁོང་གཉིས་ཡར་ལངས་རྗེས་ཇ་ལྡུར་འདགས། གཡང་
སྐྱིད་ཀྱིས་“བདེ་སྐྱིད་དཔལ་འཛོམས། རང་ལ་ཁོང་ཚོས་གླ་ཆ་ཏོག་ཙམ་སྤྲད་
བྱུང་ངས། གལ་སྲིད་དངུལ་མེད་ན་ངའི་འདིར་ཆང་བཙོངས་པའི་ཁེ་བཟང་
སྒོར་སུམ་བརྒྱ་ལྷག་ཙམ་ཡོད། འདི་ནས་ཏོག་ཙམ་བཏང་ནས་ང་གཉིས་སྔོན་ལ་
ཀུ་ཤུ་སྡེབ་ཚོང་ཁང་ལ་ཀུ་ཤུ་ཉོ་བར་འགྲོ། ལྟོས་ཨ། ཡང་ཐེར་ཆུང་ཐབས་ཆག་



ཉམ་ཆུང་བུ་མོའི་ལས་དབང་།
གཅིག་ཀྱང་ཉོ་དགོས་བྱེད་ཀྱི་རེད་”ཅེས་བཤད་པས་བདེ་སྐྱིད་དཔལ་འཛོམས་
ཀྱིས་གསང་བ་གང་ཡང་མེད་པར་ “ཨ་ཅག ང་ལ་ཁོ་ཚོས་ལོ་གསུམ་གྱི་གླ་ཆ་
སྒོར་བཞི་སྟོང་ལྷག་ཙམ་ཞིག་སྤྲད་བྱུང༌། ཐེར་ཆུང་དང་ཀུ་ཤུའི་མ་རྩེ་འདི་ན་
ཡོད་”ཅེས་བཤད། །
གཡང་སྐྱིད་ཀྱིས་ག་འདྲ་བྱེད་དགོས་མིན་རྒྱུས་མངའ་བྱས་རྗེས་བདེ་སྐྱིད་
དཔལ་འཛོམས་ཀྱིས་དངོས་ཟོག་རྙིང་པ་ཚོང་ཁུལ་དུ་སོང་ནས་ཐེར་ཆུང་གོག་ཏོ་
ཞིག་ལ་སྒོར་བཞི་བརྒྱ་སྤྲད་དེ་ཉོས་རྗེས་རྒྱ་མ་ཞིག་ཀྱང་ཉོས་པ་དང་དེ་ནས་བློ་
བག་ཕེབས་པོའི་ངང་ཀུ་ཤུ་སྡེབ་ཚོང་ཁང་དུ་སོང་ནས་ཀུ་ཤུ་སྤུས་ཚད་འབྲིང་
ཙམ་བྱས་པ་ཐེར་ཆུང་གང་ཉོས་ཏེ་གཏན་འཁེལ་བྱས་པའི་ཀུ་ཤུ་ཚོང་ལམ་ཞིག་
ཏུ་བསྐྱོད། བདེ་སྐྱིད་དཔལ་འཛོམས་ཀྱིས་ཀུ་ཤུ་ཚོང་འབོད་བྱེད་མི་ཕོད་པས་
གཡང་སྐྱིད་ཀྱིས་“བདེ་སྐྱིད་དཔལ་འཛོམས། ངོ་ཚ་དགོས་མ་རེད། ཚོང་ཁང་
ཆེ་མོའི་ནང་ཅ་ལག་སྤུས་ལེགས་ཚོང་མཁན་ཡིན་ནའི་འདྲ། ང་རང་ཚོ་གཉོམ་
ཆུང་བ་ཕྱི་ལ་དོན་ནས་ཀུ་ཤུ་དང་ཆང་ཚོང་མཁན་ཡིན་ནའི་འདྲ། གང་ལྟར་མ་
རྩ་ཆེ་ཆུང་གིས་ཚོང་སྐད་རྒྱག་དགོས་དང་མ་དགོས་ཙམ་མ་གཏོགས་དངོས་པོ་
བྲིན་ན་བསམས་ནས་སྡོད་མཁན་གཅིག་པ་གཅིག་རྐྱང་རེད། ངོ་ཚ་དགོས་མ་
རེད། སྐད་རྒྱོབས་”ཞེས་སྐུལ་མ་བྱས་པ་དང་། “ཀུ་ཤུ་གཟིགས་དང༌། ཀུ་ཤུ་
སོས་ པ་ཡིན་”ཞེས་སྐད་བརྒྱབ་སྟེ་སྣེ་ཁྲིད་པ་ལྟ་བུ་བྱས་པས་བདེ་སྐྱིད་དཔལ་
འཛོམས་ཀྱིས་ཀྱང་སྐད་ཤུགས་ཅུང་ཆུང་ངུའི་ངང་“ཀུ་ཤུ་གཟིགས་གནང་དང༌།
ཀུ་ཤུ་གཟིགས་”ཞེས་སྐད་བརྒྱབ་ཅིང་། དེ་ནས་བཟུང་ཀུ་ཤུ་ཉོ་མཁན་འབོད་
པའི་སྐད་རྒྱག་རྒྱུ་གོམས་གཤིས་སུ་གྱུར་ཏེ་གཞན་པ་དང་འདྲ་བར་སྐད་འབོད་
བྱས་སྟབས་བདེ་སྐྱིད་དཔལ་འཛོམས་རང་ཉིད་གཅིག་པུར་ཚོང་དུ་བསྐྱོད་པའི་
ཉིན་དང་པོར་ཁེ་བཟང་སྒོར་བཞི་བཅུ་ལྷག་ཙམ་བྱུང༌། །
དེ་ནས་ཟླ་བ་གཅིག་ལྷག་ཙམ་སོང་མཚམས་ “ཁྱིམ་མཚེས་ཉེ་འདོད་ན་
གོང་ལ་ཚེར་མས་བསྐོར་”ཞེས་པ་ལྟར་བདེ་སྐྱིད་དཔལ་འཛོམས་དང་ གྲོགས་
75



ཉམ་ཆུང་བུ་མོའི་ལས་དབང་།
-
མོར་གྱུར་པའི་འབྲེལ་བ་བཟང་པོ་རྒྱུན་རིང་གནས་རྒྱུར་དམིགས་ནས་མོ་རང་
ལོགས་སུ་འཇོག་རྒྱུའི་བསམ་བློ་བཏང་བ་དང་དེ་དོན་བདེ་སྐྱིད་དཔལ་འཛོམས་
ལའང་བཤད་རྗེས་མོ་རང་གི་ཁང་པའི་འཁྲིས་སུ་ཁང་སྟོང་ཆུང་ཆུང་ཞིག་ཡོད་པ་
དེའི་སྦྱིན་བདག་བཙལ་ནས་ཟླ་རེར་ཁང་གླ་སྒོར་ཉིས་བརྒྱ་ལྔ་བཅུ་སྤྲོད་རྒྱུ་བྱས་
ནས་གཡར་ཐོག་བདེ་སྐྱིད་དཔལ་འཛོམས་དེ་གར་སྤོ་རུ་བཅུག ཁོ་གཉིས་སོ་
སོས་ཉིན་ལྟར་ཆང་དང་ཀུ་ཤུ་ཚོང་བར་བསྐྱོད་ནས་དགོང་དྲོ་འཛོམས་ཀྱི་ཡོད་པ་
དང་སུའི་ཁྱིམ་དུ་ལྟོ་ཆས་ཡག་པ་ཞིག་ཡོད་རུང་ཕན་ཚུན་སྐད་གཏོང་རེས་བྱས་
ནས་སྔར་བཞིན་ཕ་མ་གཅིག་གི་བུ་མོ་གཅེན་གཅུང་ལྟར་བྱས་པ་མ་ཟད་ཉིན་
རེར་ཕན་ཚུན་ཁེ་བཟང་ག་འདྲ་བྱུང་མིན་སྦས་གསང་མེད་པར་གླེང་རེས་བྱེད་ཀྱི་
ཡོད། ཉིན་ཞིག་བདེ་སྐྱིད་དཔལ་འཛོམས་ཀྱིས་ཁྲོམ་དུ་ཀུ་ཤུ་ཚོང་བཞིན་པའི་
སྐབས་ཉི་ཆར་རླུང་གསུམ་གྱི་ཁྲོད་དུ་དཀའ་སྡུག་སྤྱོད་བཟོ་ལྡན་པའི་ཕོ་གཞོན་ངོ་
གདོང་དམར་སྨུག་ཏུ་གྱུར་པ་ཞིག་མདུན་དུ་ཡོང༌། ཁོས་ལག་གཉིས་པོར་གོན་
པའི་སྲིང་གི་ལག་ཤུབས་དྲེག་ཀྱེ་དེ་གཉིས་མར་ཕུད་ནས་ཐེར་ཆུང་གི་སྒང་དུ་
བཞག ཀུ་ཤུ་རྡོག་གཅིག་ལག་ཏུ་བླངས་ཏེ་ཕྱིད་ཕྱིད་གཏོང་གིན་“ཨ་ཅག ང་
ལ་ཀུ་ ཤུ་ རྒྱ་ མ་ དྲུག་ བདུན་ ཞིག་ འཁྱོག་ དང་” ཞེས་ ཟེར། བདེ་ སྐྱིད་ དཔལ་
འཛོམས་ཀྱིས་ཀུ་ཤུ་རྒྱ་མ་བདུན་བཀྱག་རྗེས་“ཅོག རྒྱ་མར་གཟིགས་དང༌། རྒྱ་
མ་བདུན་ཀེར་ཀེར་ཡོད། སྒོར་ཉི་ཤུ་རྩ་གཅིག་ཐོབ་ཀྱི་རེད་”ཅེས་བཤད་པས་ཕོ་
གཞོན་དེས་བཅུ་ལོར་གཉིས་དང་ལྔ་ལོར་གཅིག་བཅས་སྒོར་ཉི་ ཤུ་རྩ་ལྔ་སྤྲད།
“ཨ་ཅག འཕྲོས་སྒོར་བཞི་དེ་སློག་མི་དགོས། རྗེས་སུ་ཉོ་དུས་བརྩིས་ན་འགྲིག་
གི་རེད་”ཅེས་ཐོན་སོང་བ་དང་། བདེ་སྐྱིད་དཔལ་འཛོམས་ཀྱིས་ཀྱང་ཕོ་གཞོན་
དེ་དྲང་བཞག་དང་སྙིང་སྟོབས་ཆེ་མདོག་ཁ་པོ་ཞིག་མཐོང་། “ཅོག རྗེས་སུ་
འདི་གར་ཀུ་ཤུ་གཟིགས་པར་ཕེབས་ཤོག་ཨཱ། སྒོར་བཞི་སློག་རྒྱུ་བརྗེད་མི་ཡོང་”
ཞེས་བཤད་ པས་ ཁོས་འཛུམ་དམུལ་ཙམ་གྱིས་ “འ་རྫས་ དེ་འདྲའི་ རྩིས་ དམ་
མདོག་ཁ་ལ།….”ཞེས་བཤད་དེ་ཀུ་ཤུ་བླུགས་པའི་འགྱིག་ཁུག་འཁྱེར་ནས་



ཉམ་ཆུང་བུ་མོའི་ལས་དབང་།
སོང་།
དེ་ཉིན་དགོང་དྲོ་བདེ་སྐྱིད་དཔལ་འཛོམས་ཀྱིས་ཁྱིམ་དུ་སླེབས་མ་ཐག་
བྲེལ་བ་ཆེན་པོས་ཤ་བཏུབས་པ་དང་། ལ་ཕུག་བརྡར། དེ་ནས་བག་ཚ་བརྫིས་
ནས་བསྐོལ་རྗེས་སྒོ་བརྒྱབ་ནས་གཡང་སྐྱིད་ཐུག་པ་འཐུང་བར་ཤོག་ཅེས་འབོད་
དུ་སོང་། དེ་གར་སླེབས་སྐབས་གཡང་སྐྱིད་ཀྱིས་རྫ་མའི་ནང་ཆང་ལ་ཆུ་རྒྱག་
བཞིན་ཡོད་ཅིང་། ངོ་གདོང་ཡང་ཅུང་ཟད་དམར་ཕིག་ཡིག་ཏུ་འགྱུར་ཡོད་པས་
བལྟས་པ་ཙམ་གྱིས་ཆང་ཏོག་ཙམ་བཏུངས་པ་ཤེས། བདེ་སྐྱིད་དཔལ་འཛོམས་
ཀྱིས་“ཨ་ཅག་གཡང་སྐྱིད། གདོང་དམར་པོ་ཆགས་འདུག་ག ཆང་བཏུངས་
པ་ཡིན་ནམ”ཞེས་ཟེར་བས་ཁོ་མོས་“ཡིན་དཱ། དེ་རིང་ཆང་ཨའུ་ཙམ་བྲིན་སོང་།
ལྷག་མ་འགྱིག་དམ་ གང་ ཡོད་ པ་དེ་ ཕ་ཡུལ་ གྱི་ མི་ ཞིག་ ཐུག་ ནས་ མཉམ་ དུ་
བཏུངས་པ་ཡིན། དངོས་གནས་ཡིན། ར་ཡང་སྦིར་ཙམ་བཟི་འདུག་གཱ”ཞེས་
བཤད། བདེ་སྐྱིད་དཔལ་འཛོམས་ཀྱིས་“ཆང་ལ་ཆུ་བརྒྱབ་ཚར་སོང་ངམ། ད་
ཐུག་པ་འཐུང་བར་འགྲོ་”ཞེས་བཤད་ནས་མཉམ་དུ་བདེ་སྐྱིད་དཔལ་འཛོམས་
ཀྱི་ཁང་པའི་ནང་སོང༌།
གཡང་སྐྱིད་རྩྭ་སྦོལ་ཐོག་བསྡད་རྗེས་བདེ་སྐྱིད་དཔལ་འཛོམས་ཀྱིས་ཐུག་
པ་དཀར་ཡོལ་ རེ་ རེ་དང་ སོན་ལ་ཕུག་སྡེར་མ་ཆུང་ཆུང་ཞིག་ ཅོག་ཙེའི་ ཐོག་
བསྐྱལ། “ཨ་ཅག་གཡང་སྐྱིད། ལྟོས་དང༌། ཚྭ་རན་འདུག་གས། བྲོ་བ་ག་
འདྲ་འདུག དེ་རིང་ཀུ་ཤུ་བྲིན་པོ་བྱུང༌། ད་དུང་ཕོ་གཞོན་ཞིག་གིས་ཀུ་ཤུ་རྒྱ་མ་
བདུན་ཉོས་ནས་སློག་འཕྲོ་དངུལ་ཡང་འཁྱེར་མ་སོང་”ཞེས་བཤད། གཡང་
སྐྱིད་ཀྱིས་ཐུག་པ་འཐུང་འཕྲོ་མར་བཞག བགད་ཆུང་དགོད་བཞིན་“བདེ་སྐྱིད་
དཔལ་འཛོམས། མི་ངོ་མི་ཤེས་པས་དངུལ་སློག་འཕྲོ་ཡང་མ་འཁྱེར་བ་དེ་ག་
འདྲ་ཡིན་ནམ། ལྟོས་ཨང་། ཁོ་སེམས་པ་ཤོར་བ་མ་རེད་པཱ”ཞེས་བཤད་པས་
བདེ་སྐྱིད་དཔལ་འཛོམས་ཀྱིས་“འ་ལད། དེ་འདྲའི་ཨ་ཅག གང་བྱུང་མ་ཤོད་
དང༌། སོ་སོ་རང་མགོ་མི་ཐོན་པར་དེ་འདྲའི་བསམ་བློ་གཏོང་རྒྱུ་དྲན་ཡང་མ་
77



ཉམ་ཆུང་བུ་མོའི་ལས་དབང་།
དྲན་”ཞེས་བཤད། གཡང་སྐྱིད་ཀྱིས་ཡང་བསྐྱར་ “ཧི་ཧི་ཧི་”ཞེས་བགད་མོ་
དགོད་ཀྱིན་“བདེ་སྐྱིད་དཔལ་འཛོམས། དེ་འདྲ་ཟེར་ཡས་ག་ནས་ཡོང༌། བརྩེ་
དུང་ཟེར་མཁན་དེ་འཚོ་བ་ཡག་ཉེས་ཀྱིས་འགྲོ་གི་མ་རེད་དཱ། རང་ལྟོས་དང་
སྤྲང་པོ་ལྟོ་སློང་ནས་སྡོད་མཁན་དེ་ཚོར་ཕྲུ་གུ་དེ་བས་མང་བ་སྐྱེ་གི་མི་འདུག་
གམ་”ཞེས་བཤད་པས་བདེ་སྐྱིད་དཔལ་འཛོམས་ཀྱིས་“ཨ་ཙི། ཨ་ཅག ཁྱད་
མཚར་པོ་དེ་འདྲ་མ་ཤོད་དང་། དངོས་གནས་ཨ་ཅག་ཆང་གིས་བཟི་ཐག་ཆོད་
འདྲ། ནམ་རྒྱུན་མི་ཤོད་པ་དེ་འདྲ་ཤོད་ཀྱི་འདུག་”ཅེས་བཤད།
ཡང་ཉིན་ཞིག་བདེ་སྐྱིད་དཔལ་འཛོམས་ཁྲོམ་བཏོན་ནས་སྡོད་སྐབས་ཕོ་
གཞོན་དེ་ཏག་ཏག་ཀུ་ཤུ་བླུགས་པའི་ཐེར་ཆུང་གི་མདུན་དུ་འབྱོར། “ཨ་ཅག
དེ་རིང་ང་ལ་ཀུ་ཤུ་རྒྱ་མ་ཉི་ཤུ་ཙམ་ཞིག་འཁྱོག་དང་། སང་ཉིན་གྲོང་གསེབ་ལ་
ལོག་འགྲོ་མཁན་ ཡིན་” ཞེས་བཤད། བདེ་ སྐྱིད་ དཔལ་ འཛོམས་ ཀྱིས་ “ ཅོག
ཐེར་གེ་ལ་ལྟོས་ཨཱ”ཞེས་ཁ་མདུན་དུ་བསྐོར་ནས་ཐ་མག་འཚོང་མཁན་གྱི་འགྲམ་
དུ་སོང་ནས་ཤོག་སྒམ་སྟོང་པ་ཞིག་སློང་བ་དང༌། མགྱོགས་མྱུར་ཚུར་ཡོང་སྟེ་ཀུ་
ཤུ་རྒྱ་མ་ཉི་ཤུ་བཀྱག་པས་མོའི་ཀུ་ཤུ་ཕྱེད་ཙམ་རྫོགས། ཁོས་ཀུ་ཤུའི་རིན་འབབ་
སྒོར་བརྒྱ་ཐམ་པ་བཏོན་ནས་“ཨ་ཅག ཀུ་ཤུར་ག་ཚོད་ཐོབ་སོང་ངམ་”ཞེས་
དྲིས། ཁོ་མོས་རྒྱ་མ་ཉི་ཤུར་སྒོར་དྲུག་ཅུ་ཏག་ཏག་རེད། དེ་སྔོན་སློག་འཕྲོ་སྒོར་
བཞི་བརྩིས་ནས་ངས་ཅོག་རང་ལ་སྒོར་བཞི་བཅུ་ཞེ་བཞི་སློག་ན་ཏག་ཏག་རེད་”
ཅེས་ཨམ་ཕྲག་ནས་སློག་རྩིས་བྱེད་སྐབས་ཁོས་བདེ་སྐྱིད་དཔལ་འཛོམས་ཀྱི་ལག་
པར་འབུད་ཙམ་བྱས། “ཨ་ཅག ང་རྟག་པར་ཀུ་ཤུ་ཉོ་དགོས་རེད་པཱ། རྗེས་
སུ་རྩིས་བརྒྱབ་ན་འགྲིག་གི་རེད། དེ་རིང་སློག་མི་དགོས་”ཞེས་ཨུ་ཚུགས་མཐར་
སྐྱེལ་བྱས། བདེ་སྐྱིད་དཔལ་འཛོམས་ཀྱི་སེམས་ལ་ཅོག་འདིས་འདི་འདྲ་བྱེད་པ་
དེ་དངོས་གནས་ཁ་སེང་ཨ་ཅག་གཡང་སྐྱིད་ཀྱིས་ཚོད་དཔག་བྱས་ནས་བཤད་པ་
དེ་ཡང་འདྲ་པོ་བྱུང༌ སྙམ་ཞིང༌། སེམས་ལ་དངངས་འཚབ་ ཅིག་ཀྱང་ལངས།
ཁོ་མོས་ཕོ་གཞོན་དེར་བལྟས་ཏེ་“ཅོག ངས་ཁྱེད་རང་གི་མིང་ཡང་མི་ཤེས་པར་
18



ཉམ་ཆུང་བུ་མོའི་ལས་དབང་།
དངུལ་སློག་འཕྲོ་རྩིས་མ་བརྒྱབ་པར་ཉར་ན་བུ་ལོན་བླངས་པ་མ་རེད་པས་”ཞེས་
བཤད། ཕོ་གཞོན་དེས་ཐ་མག་རྐང་གཅིག་ལ་མེ་སྤར་གྱིན་“དེ་འདྲའི་ཨ་ཅག་
ཅིག་འདུག ངའི་མིང་ལ་རྒྱལ་མཚན་ཟེར་གྱི་ཡོད། མ་གཞི་ནས་མིང་ཤེས་
དགོས་རྒྱུ་གང་ཡོད། མི་ངོ་ཤེས་ན་དེ་གས་འགྲིག་པ་མ་རེད་པས”ཞེས་བཤད་
རྗེས་ཀུ་ཤུ་ཤོག་སྒམ་གང་པོ་དེ་ཧོབ་སྟེ་དཔུང་པར་བརྒྱབ་སྟེ་“ཨ་ཅག རྗེས་མ་
ཐུག་ཡོང་”ཞེས་བཤད་དེ་ཤར་རེར་མདུན་དུ་རྒྱུག་སོང༌།།
བདེ་སྐྱིད་དཔལ་འཛོམས་ཀྱིས་ཉི་མ་གནམ་ལ་གང་ཤར་ཀུ་ཤུ་བཙོངས་ཏེ་
ཐིགས་པ་བསག་པས་རྒྱ་མཚོ་འབྱུང་བ་ཇི་བཞིན་ཁེ་འབབ་ཨའུ་ཙམ་བྱུང་རྗེས་
སེམས་ནང་ད་བར་བུ་རྫི་བྱེད་ས་ནས་ཁ་བྲལ་ནས་ལོ་གཅིག་ཙམ་སོང་། ད་ནི་ཕ་
མ་གཉིས་ལ་འབྲེལ་བ་ཞིག་མ་བྱས་ན་ག་ནས་འགྲིག་སྙམ། ཉིན་ཞིག་སྔར་རྒྱུན་
བཞིན་ཁྲོམ་དུ་ཀུ་ཤུ་ཚོང་བཞིན་པའི་སྐབས་གློ་བུར་དུ་རྒྱབ་ངོས་ནས་མི་ཞིག་
གིས་ཁོ་མོའི་དཔུང་པ་གཡས་ནས་འཐེན་ཙམ་བྱས། ཁོ་མོས་ཧོབ་སྟེ་ཁ་བསྐོར་
ནས་ལྟ་སྐབས་སྨྲ་ར་སོབ་སོབ་བཞག་པའི་སྐྱེས་པ་དར་མ་དེ་ནི་རང་ཉིད་ཀྱི་གྲོང་
ཚོའི་ཅོག་དཀོན་མཆོག་རྡོ་རྗེ་ཡིན་པ་ཤེས། “ཨ་ཙི། ཅོག་རང་རེད། ང་ནི་
ཞེད་ཀྱང་ཞེད་ བྱུང་” ཞེས་ བཤད་ པ་ དང་། དཀོན་ མཆོག་ རྡོ་ རྗེས་ “དངོས་
གནས་ཡིན། བུ་མོ་རང་མ་མཐོང་བར་ལོ་ཁ་ཤས་ཕྱིན་སོང་། ཡག་པོ་བྱས་ནས་
བལྟས་ན་མ་གཏོགས་ངོ་ ཡང་ མི་ ཤེས་པ་བྱེད་ གྲབས་བྱེད་ ཀྱིས། ཧིན། ད་
གཞོན་མ་རང་ཆགས་འདུག་”ཅེས་ཧ་ལས་པའི་ངང་ནས་བཤད་པ་དང༌། ཡང་
དཀོན་མཆོག་རྡོ་རྗེས་ “ བདེ་སྐྱིད་དཔལ་འཛོམས། རང་བུ་རྫི་བྱས་ནས་ མ་
བསྡད་པས་”ཞེས་དྲིས། ཁོ་མོས་ལན་མ་བཏབ་གོང་ཡང་ཁོས་“ཀུ་ཤུ་འདི་དག་
བུ་རྫིར་ སྡོད་ སའི་སྦྱིན་བདག་ གི་ ཚོང་ རེད་ པས་” ཞེས་ བཤད་ པས་ བདེ་ སྐྱིད་
དཔལ་འཛོམས་ཀྱིས་གདོང་མདངས་སྒྱུར་བཞིན་“ཅོག མ་རེད། སྦྱིན་བདག་
གི་ཀུ་ཤུ་མ་རེད། ང་རང་གི་ཚོང་ཡིན་”ཞེས་བཤད་པས་དཀོན་མཆོག་རྡོ་རྗེས་
བསམ་བློ་གཏོང་བཞིན་“བྱས་ན་བུ་མོ་རང་ད་ལྟ་སྡོད་ས་ག་པར་ཡོད་”ཅེས་དྲིས།



ཉམ་ཆུང་བུ་མོའི་ལས་དབང་།
བདེ་སྐྱིད་དཔལ་འཛོམས་ཀྱིས་“ང་སྦྱིན་བདག་གི་སར་བསྡད་ཡོད་”ཅེས་གསང་
བའི་ལན་ཞིག་བཏབ། འོན་ཀྱང་ཁོ་མོའི་སེམས་ལ་ད་བར་དུས་ཡུན་ཨའུ་ཙམ་
སོང་ཡང་ཕ་ཡུལ་གྱི་མི་གཅིག་ཀྱང་མ་ཐུག་པས་རང་ཉིད་ཁྲོམ་ལ་ཀུ་ཤུ་ཚོང་གི་
ཡོད་པ་ཕ་མས་ཤེས་མེད། ད་ནི་དཀོན་མཆོག་རྡོ་རྗེ་བརྒྱུད་ནས་ཤེས་རྒྱུ་རང་
རེད། ཅོག་འདི་ལ་ཕ་མ་གཉིས་པོར་ལན་མ་སྐྱེལ་རོགས་ཞེས་མངགས་ན་ལན་
སྐྱེལ་རོགས་ཟེར་བ་ལྟར་ལམ་སེང་ཤོད་སྲིད། དེ་ལས་རང་དགར་བཞག་ན་
དགའ་སྙམ་ཞིང་། འགྱིག་ཁུག་ གཅིག་ གི་ནང་ཀུ་ ཤུ་རྒྱ་མ་བཞི་ལྔ་ཙམ་ཞིག་
བླུགས་ཏེ་དཀོན་མཆོག་རྡོ་རྗེའི་ལག་ཏུ་སྤྲད།
དཀོན་མཆོག་རྡོ་རྗེ་གྲོང་གསེབ་ཏུ་ལོག་རྗེས་ཁོས་རྐང་བཙུགས་ནས་བདེ་
སྐྱིད་དཔལ་འཛོམས་ཀྱི་ཁྱིམ་དུ་བུ་མོས་ལྷ་སའི་ཁྲོམ་གཞུང་དུ་ཀུ་ཤུ་ཚོང་གིན་
བསྡད་ཡོད་པའི་སྐོར་ལན་སྐྱེལ་བར་མ་སོང་ཡང་གྲོང་ཚོའི་མི་ཁ་ཤས་ཀྱི་སར་པཱ་
ཕུན་ཚོགས་ཀྱིས་བུ་རྫིར་བཏང་བའི་བུ་མོ་བདེ་སྐྱིད་དཔལ་འཛོམས་ཆེན་པོ་
ཆགས་པ་དང་རྣམ་པའང་ཡག་པོ་ཡོད་པ་མ་ཟད། ད་ཆ་ལྷ་སའི་ཁྲོམ་གཞུང་དུ་
ཀུ་ཤུ་ཚོང་མཁན་དུ་གྱུར་པའི་སྐོར་བཤད་པས་གསར་འགྱུར་དེ་འཁྱུག་ཙམ་ཞིག་
ལ་གྲོང་ཚོའི་སྟོད་སྨད་གང་སར་ཁྱབ་པ་མ་ཟད། བདེ་སྐྱིད་དཔལ་འཛོམས་ཀྱི་
ཕ་མ་གཉིས་པོས་ཀྱང་གསལ་པོ་རྟོགས། མ་ཆོས་འཛོམས་ཀྱིས་སྐད་འབོད་རྒྱག་
བཞིན་ངུ་ངག་བཏོན། “ཁོ་རེ་ཕུན་ཚོགས། ངའི་ཕྲུ་གུ་སྤྲང་འཁྱམ་ལ་གཏོང་
མཁན་ཁྱོད་རང་ཡིན་དཱ། ཁྱོད་ཀྱིས་ལྷ་སར་བཏང་ན་འཇེན་པོ་དགའ་པོ་ཞེ་
དྲག་ཡོང་གི་རེད་ཟེར། ཕྲུ་གུ་མ་ཐུག་པར་ལོ་ཁ་ཤས་སོང་། མཐའ་མར་ཨམ་
ཅོག་ཏུ་གོ་རྒྱུར་ཀུ་ཤུ་ཚོང་མཁན་རེད་ཟེར། མོ་ཧྲེང་ཞིག་གིས་ཁྲོམ་དུས་ཆེ་མོའི་
ལུང་པར་འཚོ་བ་ག་འདྲས་བྱས་ནས་ཁུངས་འཁྱོལ་གྱི་རས། ཁྱོད་རང་ལམ་སེང་
ལྟ་བར་མ་ཕྱིན་ན་ང་ཤི་ཐག་ཆོད་ཡིན་”ཞེས་མང་དུ་བཤད། སྐབས་དེར་ཕུན་
ཚོགས་ཀྱི་སེམས་ལའང་ཡང་སྙིང་ག་འདྲ་བྱས་པ་ཡིན་ནམ་སྙམ་ཞིང་། མནོ་
བསམ་གཏོང་བཞིན་དུ་གང་ལྟར་སྦྱིན་བདག་གིས་འགྲོ་སྟངས་ཡག་པོ་ཞིག་མ་
s0



ཉམ་ཆུང་བུ་མོའི་ལས་དབང་།
-
-
བྱས་པ་ཐག་ཆོད། བར་སྐབས་ཤིག་རིང་རང་ཉིད་ཀྱིས་ཀྱང་རྒྱུན་ལྡན་ལྟར་ལྷ་
སར་མ་བསྐྱོད་པས་བྱས་སོང་སྙམ་སྟེ་རེ་ཞིག་འཇིམ་བརྙན་བསླངས་བཞག་པ་
ལྟར་ཁ་གྲགས་རྒྱུ་མེད་པར་ལུས།།
མ་ཆོས་འཛོམས་ཀྱིས་སླར་ཡང་ངུ་ངག་འདོན་བཞིན། “ཁྱེད་རང་ཡིན་
དཱ། ད་དུང་འདི་བྱེད་འདི་མིན་མ་བཤད། ད་ག་འདྲ་བྱེད་རྩིས་ཡོད་དམ་”
ཞེས་བཤད་པས་ཕུན་ཚོགས་ཀྱིས་“ཆོས་འཛོམས། སྔོན་ལ་སྨྱོ་སྨྱོ་འཕར་འཕར་
མ་བྱེད་དཱ། བུ་མོ་བཙོན་ཁང་ནང་བཅུག་བཞག་ཟེར་གྱི་ཡོག་མ་རེད། སྦྱིན་
བདག་གིས་ལས་ཀ་འཚོལ་རྒྱུ་བྱས་ཡོད་པཱ། གཅིག་བྱས་ན་ཁོ་ཚོས་མ་རྩ་བཏང་
ནས་ཚོང་གཉེར་བྱེད་དུ་བཅུག་པ་ཡིན་གྱི་རེད། ད་ལྟ་བུ་མོ་ཡང་ལོ་བཅུ་དགུར་
སླེབས་ཡོད་པ་མ་རེད་པས། མོ་རང་ལའང་བསམ་བློ་གཏོང་རྒྱུ་ཡོད་” ཅེས་
བཤད་པས་སེམས་ཁྲལ་གྱིས་ཆུ་འཁོལ་བ་ལྟར་གྱུར་པའི་མ་ཆོས་འཛོམས་ཀྱི་སྙིང་
ཁའང་ཅུང་ཟད་འཇགས་པར་གྱུར།།
ཕྱི་ཉིན་ཞོགས་པ་ཐོ་རེངས་ནས་ཕུན་ཚོགས་གཉིད་སད། “ཝ་ཡེ་ཆོས་
འཛོམས། གཉིད་སད་ཡོད་དམ”ཞེས་དྲིས། ཆོས་འཛོམས་ཀྱིས་ “ ཨ་རོ་ད་
ཡིན་ན་གཉིད་རང་ཡོང་དཱ་། མཚན་མོ་འདི་ཟླ་བ་གཅིག་ལས་རིང་བ། ད་
ལངས་ན་དགའ་”ཞེས་ཟེར། ཁོང་གཉིས་བཟའ་ཚོ་མལ་ལས་ལངས་རྗེས་ཕུན་
ཚོགས་ཀྱིས་ལྷ་སར་ཐོན་རྒྱུའི་རྡོག་ཆས་རོབ་ཙམ་བརྒྱབ། ལྟོ་ཆས་བཟས་པ་དང་
ནམ་སྐྱ་གསལ་བས་ལྟོ་སྐྱེ་འཁྱེར་ནས་ཤར་རེར་གཞུང་ལམ་ཕྱོགས་སུ་ལྷ་སར་
བསྐྱོད་མཁན་གྱི་རླངས་འཁོར་སྒུག་པར་སོང་། ཆོས་འཛོམས་ཀྱིས་ཀྱང་གཞུང་
ལམ་བར་མཉམ་དུ་ཡོང་། “ཅོག་ཕུན་ཚོགས། ད་ཡག་ཉེས་ག་རེ་ཡོད་ཀྱང་བུ་
མོ་ནང་ལ་ལོག་ཁྲིད་ཤོག་ཨཱ། འཇོན་པོ་རྒོད་པོ་བཏང་ཆོག་ཟེར་མཁན་གྱི་ཁ་ལ་
མ་ལྟ་རོགས་”ཞེས་མངག་བྱ་ཡང་ཡང་བྱས།
ཕུན་ཚོགས་ལྷ་སར་སྐྱོད་མཁན་གྱི་འགྲུལ་བཞུད་རླངས་འཁོར་ནང་འཛུལ་
རྗེས་རླངས་འཁོར་མགྱོགས་པོ་ཡོད་རུང་རང་གི་བུ་མོ་ག་འདྲ་བྱས་ནས་བསྡད་



ཉམ་ཆུང་བུ་མོའི་ལས་དབང་།
-
ཡོད་དམ་སྙམ་ཞིང་། འཕྲལ་དུ་ཐུག་རྒྱུའི་འདོད་འདུན་དྲག་པོས་རླངས་འཁོར་
དེ་ཡང་མགྱོགས་ཚད་མེད་པའི་ཐེར་གེ་ལྟ་བུར་མངོན། རླངས་འཁོར་ལྷ་སར་
འབྱོར་རྗེས་ ཕུན་ ཚོགས་ ཀྱིས་ འཁོར་ གསུམ་ རྐང་ འཁོར་ ཞིག་ གླས་ ནས་ གང་
མགྱོགས་བཀྲ་ཤིས་རྡོ་རྗེའི་ཁྱིམ་གྱི་ཕྱོགས་སུ་བསྐྱོད་པ་དང་། རྒྱལ་སྒོའི་འགྲམ་
དུ་སླེབས་འཕྲལ་བཟོད་སྒོམ་མི་ཐུབ་པའི་ཁོང་ཁྲོས་ལུས་ཡོངས་ལ་ཟད་མཐའ་
མེད་པའི་སྟོབས་ཤུགས་ཤིག་སྐྱེས་ཤིང༌། ཤུགས་ཆེན་པོས་ལྕགས་སྒོ་ཆེན་པོར་
རྡུང་རྒྱག་ཁ་ཤས་གཞུས། །
བཀྲ་ཤིས་རྡོ་རྗེ་དང་ཚེ་ཆོས་བཟའ་ཚོའི་ཁྱིམ་གྱི་སྒོ་ར་ནས་ཁྱི་གཉིས་ཀྱིས་
ངར་སྐད་འགྲན་པ་ལྟར་ཤུགས་ཆེན་རྨུག་པ་དང་། རྒྱ་ཁྱི་སྣ་ལེབ་པ་དེས་ཀྱང་སྒོ་
རའི་ནང་སྤོ་ལོ་འགྲིལ་བ་ཇི་བཞིན་ཕར་མཆོང་ཚུར་མཆོངས་ཀྱིས་རྨུག འོག་
ཤོད་ཀྱི་ཚོམས་ཆེན་དུ་ཐོའོ་པཱ་རྒྱག་བཞིན་ཡོད་པའི་བཀྲ་ཤིས་རྡོ་རྗེས་ཁྱི་སྐད་
ངར་མ་རྒྱག་པ་ ཐོས་རྗེས་ ཐོའོ་པཱ་ཡང་རྒྱག་འཕྲོ་བཞག་སྟེ་མགྱོགས་ པོ་ སྒོ་ཕྱེ།
“འ་རྫི། ཅོག་ཕུན་ཚོགས་རེད་འདུག་གཱ། མགྱོགས་པོ་ཡར་ཕེབས་ཤོག་” ཅེས་
བཤད་ནས་ཕྱི་སྒོ་མར་བརྒྱབ། ཕུན་ཚོགས་ཀྱིས་སྒོ་རའི་ནང་སླེབས་མ་ཐག་རང་
གི་བུ་མོ་འཚོལ་བ་ལྟར་གང་སར་མིག་ལྡིར་ལྡིར་བྱས། “བཀྲ་ཤིས་རྡོ་རྗེ། ཁྱོད་
ཀྱིས་ཁ་དན་ཚིག་གནས་མེད་པར་ངའི་བུ་མོ་ག་པར་བཏང་པཱ། ངའི་ཕྲུ་གུ་ཁྱེད་
རའི་ལག་ཏུ་རྩིས་སྤྲད་ཡོད། ད་ལྟ་རང་ང་ལ་རྩིས་སྤྲོད་དགོས་”ཞེས་བཤད།
སྐབས་དེར་རྨོ་བོ་ཚེ་ཆོས་ཀྱིས་ཀྱང་དེ་མུར་མར་དོན་ཡོང་། “ ཅོག་ཕུན་ཚོགས་
ལགས། གསུངས་དེ་འདྲ་ བསྐྱོན་དགོས་མ་རེད། སྔོན་ལ་ ཡར་ ཕེབས་དང་
བཀའ་མོལ་ག་ལེར་ཞུས་ཆོག་གི་རེད་”ཅེས་བཤད། ཕུན་ཚོགས་ཀྱིས་སླར་ཡང་
ཚེ་ཆོས་ལ་མིག་གཉིས་ལྡིར། “ག་རེའི་བཀའ་མོལ་ངའི་ཕྲུ་གུ་ཁྲིད་ཤོག་ཨ། ང་
ལ་དེ་རིང་བུ་མོ་ལོག་ཁྲིད་རྒྱུ་མེད་ན་ཕྲུ་གུའི་ཨ་མ་གསོན་ཐབས་མེད། ཁྱེད་ཚོ་རྒྱུ་
ཡོད་བསམ་ནས་ང་ཚོ་གཉོམ་ཆུང་གི་ཕྲུ་གུ་དགོས་པ་ཡོད་དུས་ཉར། མི་དགོས་
སྙམ་དུས་མཆི་མ་དོར་བ་ལྟར་བྱས། གལ་སྲིད་ཁྱེད་ཚོའི་གཡོག་མོར་དགོས་ཀྱི་
82



ཉམ་ཆུང་བུ་མོའི་ལས་དབང་།
-
-
-
-
-
མེད་ན་ང་ཚོར་ལན་ཞིག་གཏོང་དགོས་མ་རེད་པས། རྒྱུ་དག་མེད་ པའི་ མི།
....”ཞེས་པ་སོགས་ངན་སྨྲས་ཤུགས་ཆེན་བྱས་པས་གྲོང་པ་ཁྱིམ་མཚེས་ཚོ་
ཡང་དེ་གར་ལྟ་བར་ཡོང་སྟེ་ཕན་ཚུན་གཉིས་ལ་སྐད་ཆ་ངང་གིས་བྱས་ན་འགྲིག་
གི་རེད་ཅེས་ཁ་ཏ་བྱས།
བཀྲ་ཤིས་རྡོ་རྗེས་ཕུན་ཚོགས་ཀྱི་ལག་པ་གཡས་པ་ནས་འཐེན་ཏེ་ཨུ་ཚུགས་
ངང་ཉི་གཡབ་འོག་ཏུ་ཁྲིད་པ་དང་གྷི་ལཱ་སི་བཏོན་ནས་བི་རག་བླུགས། “ཅོག་
ཕུན་ཚོགས་ལགས། སྔོན་ལ་ ངའི་ སྐད་ཆ་ གསན་དང་། ང་ཚོས་ བདེ་ སྐྱིད་
དཔལ་འཛོམས་ལ་གླ་ཆ་སྒོར་བཞི་སྟོང་ལྷག་ཙམ་བསྐུར་ནས་གནས་སྐབས་ལོག་
བཏང་བ་ཡིན། ཁྱེད་ཀྱི་སར་ཡོད་ ཤག་ ཡིན།..…….” ཞེས་ བཤད་ པས་ ཕུན་
ཚོགས་ཀྱིས་བཀྲ་ཤིས་རྡོ་རྗེའི་སྐད་ཆ་མུ་མཐུད་ཤོད་དུ་མ་བཅུག་པར་ “ག་རེ།
དེ་སྔོན་ང་གཉིས་སྐད་ཆ་བྱེད་དུས་སྟབས་བདེ་པོ་དེ་འདྲ་མིན་པཱ། རྗེས་སུ་ད་
དུང་ལས་ཀ་འཚོལ་རྒྱུའི་སྐད་ཆ་ཏག་ཏག་བྱས་པ་མིན་ནམ། ངོ་ཚ་རྒྱུ་མེད་པ་
རང་རེད། ང་ཚོ་གྲོང་གསེབ་པར་མགོ་སྐོར་གཏོང་སླ་པོ་ཡོད་རུང་རྒྱལ་ཁབ་ཀྱི་
བཅའ་ཁྲིམས་ཡོད་”ཅེས་བཤད། །
སྐབས་དེར་ཚེ་ཆོས་དེ་གར་ཡོང་། “ ཅོག་ཕུན་ཚོགས་ལགས། ཁྲིམས་
ལུགས་ལོས་ཀྱང་ཡོད། འོ་ན་ང་ཚོས་ཁྱེད་རང་གི་ཕྲུ་གུར་ལས་ཀ་འཚོལ་རྒྱུ་བྱས་
པའི་དཔང་ཡིག་ སྟོན་རྒྱུ་ག་རེ་ཡོད་དམ། ངག་ ཐོག་ གི་ སྐད་ཆ་བཤད་ཚད་
ཁྲིམས་ལུགས་ཀྱིས་ཁས་བླངས་ན་རྒྱལ་ཁབ་ཀྱི་ཁྲིམས་དེ་ཡང་ག་པར་གྱུར་ནའང་
འགྲིག་པ་ཞིག་ཆགས་ཀྱི་མ་རེད་པས་” ཞེས་ ཟེར་ བས་ ཕུན་ ཚོགས་ ཀྱིས་ ངར་
བཞིན་ཤོད་པའི་སྐད་ཆའང་རེ་ཞིག་སྨྲ་མི་ཐུབ་པར་གྱུར་ཅིང༌། ཁོའི་སེམས་
ནང་རྨོ་ཏོ་འདིའི་སྐད་ཆ་གནག་པ་ལ་ཨཱ་སྙམ། འོན་ཀྱང་བཀྲ་ཤིས་རྡོ་རྗེ་དང་ཚེ་
ཆོས་གཉིས་ཀྱིས་ཀྱང་གཅིག་གིས་འཇམ་གཅིག་གིས་རྩུབ་བྱས་ཏེ་ཕུན་ཚོགས་ལ་
ཁ་གཏད་བཅར་མོད། སེམས་ནང་བདེ་སྐྱིད་དཔལ་འཛོམས་ལྷ་ས་ནས་སློག་སྟེ་
ཁྱིམ་དུ་ལོག་མེད་པར་ག་སོང་ཆ་མེད་དུ་གྱུར་པ་དེར་ཅུང་ཟད་སྐྲག
83



ཉམ་ཆུང་བུ་མོའི་ལས་དབང་།
ཁོང་ཚོ་ཕན་ཚུན་ཁ་རྩོད་གང་ཙམ་བརྒྱབ་རྗེས་དབུགས་ཆད་པ་ལྟར་རེ་
ཞིག་ཕན་ཚུན་ཚང་མ་ཁ་རོག་ཏུ་བསྡད་པའི་སྐབས་བཀྲ་ཤིས་རྡོ་རྗེའི་སེམས་ལ་
བརྙན་འཕྲིན་དང་རླུང་འཕྲིན་གྱི་ཐོག་ནས་བདེ་སྐྱིད་དཔལ་འཛོམས་གར་ཡོད་
རྩད་གཅོད་ རྒྱུའི་བསམ་བློ་འཁོར་ནས་དེ་དོན་ཕུན་ཚོགས་ ལ་བཤད། ཕུན་
ཚོགས་ཀྱིས་རང་གི་བུ་མོ་ལྷ་སའི་ཁྲོམ་ལ་ཀུ་ཤུ་བཙོངས་ནས་བསྡད་ཡོད་པ་ཐོས་
རུང་སྔར་བཞིན་མ་ཐོས་པའི་ཁུལ་བྱས། “ད་འོ་ན་གསལ་བརྡ་བཏང་ནས་མ་
རྙེད་ན་ག་འདྲས་བྱེད་དགོས་རས། ཁྲིམས་ལ་མ་གཏུག་རང་གཏུག་ཆགས་པ་མ་
རེད་པས”ཞེས་བརྗོད་མ་ཐག་གདན་ལས་ཧོབ་སྟེ་ལངས་ནས་སྒོ་ཕྱིར་ཐོན།
ཚེ་ཆོས་ཀྱི་སེམས་ལ་སོ་སོའི་ཕྲུ་གུ་སོ་སོས་འཚོལ་བར་འགྲོ་དགོས་པ་ལྟར་
ཕྱིན་སོང་སྙམ་མོད། འོན་ཀྱང་བཀྲ་ཤིས་རྡོ་རྗེས་“ཚེ་ཆོས་ལགས། གནས་ཚུལ་
མགོ་ན་ དགོས་ པ་ འདི་འདྲ་བཟོ་མཁན་ཁྱེད་རང་ རེད། ད་ག་འདྲ་བྱེད་ ག
གལ་སྲིད་བདེ་སྐྱིད་དཔལ་འཛོམས་རྩ་བ་ནས་མ་རྙེད་ན་དང་པོ་ལྷ་སར་ཁྲིད་
ཡོང་མཁན་ང་ཚོ་མ་རེད་པས། འགན་འཁུར་དགོས་བྱེད་ཀྱི་རེད་”ཅེས་བཤད་
པས་ཚེ་ཆོས་ཀྱིས་“གཡུགས་ཞོག ག་རེ་བྱས་ཀྱང་བྱས། ང་ཚོས་བུ་མོ་ལྐོག་
གསོད་ནི་བཏང་མེད། མ་གཞི་ནས་ཁྱེད་རང་གིས་ ཁོ་ མོ་པཱ་ མོག་བྱེད་ དུས་
དམིགས་བསལ་དེ་འདྲ་མ་བྱས་ན་ངས་ མོ་ མཐར་ འབུད་ གཏོང་དགོས་ དོན་
མེད་”ཅེས་ཁོང་གཉིས་ཀྱིས་ང་ལན་ཁྱེད་ལན་གྱི་ཁ་རྩོད་བརྒྱབ།
ཕུན་ཚོགས་ཀྱིས་བཀྲ་ཤིས་རྡོ་རྗེ་བཟའ་ཚོར་འཇིགས་སྐུལ་ཞིག་བྱས་རྗེས་
གོམ་སྟབས་བྲེལ་པོས་དྲ་བ་སྦྲེལ་བ་ལྟར་གྱི་ཁྲོམ་ལམ་མང་པོ་བཤགས་ཀྱིན་སེམས་
ནང་རང་གི་བུ་མོ་ད་ལྟ་རང་ཐུག་རོགས་བྱས་ན་སྙམ་ཞིང་། མི་ཚོས་བཤད་པ་
ལྟར་ཀུ་ཤུ་ཚོང་ཡུལ་གང་སར་ལྟ་བཞིན་བསྐྱོད་པས་འོང་སྟོད་ཞིང་ཁའི་ལམ་རྒྱུད་
ཀྱི་ལམ་གསུམ་མདོ་ཁ་ཞིག་ཏུ་སླེབས་སྐབས་མདུན་ཕྱོགས་ཀྱི་ཚལ་ཁྲོམ་ཆུང་ངུ་
ཞིག་ཡོད་པའི་ཟུར་ཞིག་ཏུ་ཀུ་ཤུ་ཚོང་མཁན་ཐེར་ཆུང་ཁ་ཤས་གྲལ་བསྒྲིགས་ནས་
བསྡད་ཡོད་པ་མཐོང་། ཁོ་རང་གིས་གོམ་པ་མགྱོགས་སུ་བཏང་ནས་དེ་གར་
84



ཉམ་ཆུང་བུ་མོའི་ལས་དབང་།
སོང་བས་ཐེར་གེ་གསུམ་ཡོད་པའི་དཀྱིལ་གྱི་གཞོན་ནུ་མ་ཁ་རས་བརྒྱབ་པ་དེ་
བདེ་སྐྱིད་དཔལ་འཛོམས་ཡིན་པ་ཤེས། བདེ་སྐྱིད་དཔལ་འཛོམས་མ་ཐུག་པར་
ལོ་གསུམ་ཙམ་སོང་རིང་གཟུགས་པོ་ཆེ་རུ་སོང་ཡོད་ལ་གདོང་མདངས་ཀྱང་སྐྱིད་
མདོག་ཁ་བས་ཕུན་ཚོགས་ཀྱི་སེམས་དགའ་ལྷང་ལྷང་དུ་གྱུར། ཐེར་ཆུང་གི་
མདུན་དུ་བསྐྱོད་ནས་“བདེ་སྐྱིད་དཔལ་འཛོམས་”ཞེས་བཤད་པས་མོ་རང་གི་པ་
ཕ་མདུན་དུ་སླེབས་པ་ཤེས་ཏེ་“པཱ་ལགས། ཁྱེད་རང་གིས་ང་རྩད་ཆོད་བྱུང་
ངམ་”ཞེས་ཤོད་ཀྱིན་མིག་གཉིས་ལ་མཆི་ཞག་འཁོར། །
ཕུན་ཚོགས་ཀྱིས་“བུ་མོ། རང་འདི་འདྲ་ག་འདྲ་བྱས་པ་རེད་དམ། ཁོང་
ཚོས་སྡོད་མི་དགོས་ཟེར་ན་ཤར་རྒྱག་ནང་ལ་ལོག་ཡོང་དགོས་མ་རེད་པས་”ཞེས་
ཟེར། བདེ་སྐྱིད་དཔལ་འཛོམས་ཀྱིས་“པཱ་ལགས། ང་འདི་འདྲ་ཆགས་དགོས་
ཁྱེད་རང་ཕ་མ་གཉིས་རེད། ང་ རང་སློབ་གྲྭ་ནས་མ་འཐེན་པར་མི་ཚོ་ནང་ •
བཞིན་འགྲོ་རུ་བཅུག་ན་ད་ལྟའི་ཐབས་སྐྱོ་པོ་འདི་འདྲ་ཆགས་དགོས་དོན་ག་ནས་
ཡོད། སྐབས་དེ་དུས་ངས་ནང་ལ་ལོག་རྒྱུའི་བསམ་བློ་མ་བཏང་བ་མིན། ཐོག་
མར་ཁོང་ཚོས་སྤྲད་པའི་གླ་ཆ་དེ་འཁྱེར་ནས་ཡོང་དགོས་བསམ་ཡང་བསམ་བློ་
ཞིག་བཏང་རྗེས་དེང་སང་འགྲན་རྩོད་ཆེ་བའི་ཞིང་འབྲོག་ཁུལ་དུ་མི་ཚོ་ཚང་མ་
ཕྱོགས་ལ་ཡོང་འབབ་གསོག་པར་བསྐྱོད་ནས་དགའ་སྤྲོའི་ངང་ལོག་ཡོང་གི་ཡོད་
ཀྱང་ང་ལྟ་བུ་ལྷ་སར་ཁུངས་མ་འཁྱོལ་བར་ལོག་ཡོང་བ་དེ་ངོ་ཚ་རྒྱུའི་དོན་ཞིག་
རེད་བསམ་ནས་ལྷ་སར་འདི་འདྲ་ཟེ་བསྡད་པ་ཡིན་”ཞེས་བཤད། །
ཕུན་ཚོགས་ཀྱིས་“བུ་མོ། རང་ལ་ཁག་གཏན་ནས་མེད། ལས་ཀ་འདི་
བཟོ་མཁན་ང་རང་ཡིན། ད་ཀུ་ཤུ་ཚོང་རྒྱུ་གཡུགས་ཞོག ང་དང་མཉམ་དུ་
ལོག་འགྲོ། ནང་ལ་མ་ལོག་ན་ཨ་མས་སེམས་ཁྲལ་ཆེན་པོ་བྱེད་ཀྱི་འདུག་”ཅེས་
བཤད་པ་དང་ཡང་ཕུན་ཚོགས་ཀྱིས་“ད་ལྟ་ སྡོད་སའི་ཁང་པ་ག་པར་གཡར་
ཡོད་”ཅེས་འདྲིས། བདེ་སྐྱིད་དཔལ་འཛོམས་ཀྱིས་“ཀརྨ་དགོན་གསར་གྱི་རྒྱུད་
ལ་རེད། ཟླ་བ་རེར་ཁང་ གླ་སྒོར་ཉིས་བརྒྱ་ལྔ་བཅུ་ སྤྲོད་ཀྱི་ཡོད་” ཅེས་ཟེར།



ཉམ་ཆུང་བུ་མོའི་ལས་དབང་།
ཕུན་ཚོགས་ཀྱིས་ཧང་སངས་པའི་རྣམ་འགྱུར་སྟོན་བཞིན་“འ་རྫི། ཁང་གླ་འདི་
འདྲ་སྤྲོད་ཐུབ་ཀྱི་འདུག་གས་” ཞེས་ཟེར་བས་བདེ་སྐྱིད་དཔལ་འཛོམས་ཀྱིས།
“པཱ་ལགས། ད་ལྟའི་ཀུ་ཤུའི་ཚོང་ལ་བལྟས་ན་ཨའུ་ཙམ་འདུག ཟླ་རེའི་ཁང་གླ་
འཕྲོད་ནས་ཟ་འཐུང་གི་འགྲོ་སོང་ཕུད་ད་དུང་དངུལ་ཕྲན་བུ་ལྷག་གི་འདུག་ཅེས་
ཟེར། ཕུན་ཚོགས་ཀྱིས་བསམ་བློ་གཏོང་གིན་དེ་སྔ་རང་ཉིད་ཀྱིས་ལོ་རིམ་དྲུག་
པའི་སློབ་ཕྲུག་ཅིག་ཆ་རྒྱུས་འདི་རྒྱུས་མེད་པའི་གྲོང་ཁྱེར་ནང་བཏང་ཡང་ད་ཆ་
འཇོན་པོ་ཡང་ཨའུ་ཙམ་ཆགས་པ་རེད་སྙམ་ཞིང་། “བདེ་སྐྱིད་དཔལ་འཛོམས།
ད་ཀུ་ཤུ་བཙོངས་ནས་ཁེ་བཟང་ག་འདྲ་ཡོད་རུང་ལྷ་ས་འདི་ང་ཚོ་ཞིང་པ་ཕུགས་
བསྐྱལ་ནས་སྡོད་སའི་ས་ཆ་མ་རེད། སེམས་ཐག་བཅད་ནས་ལོག་ན་དགའ་”
ཞེས་ཟེར།
ཕུན་ཚོགས་ཀྱིས་རང་གི་བུ་མོ་ཕ་ཡུལ་ལ་ཁྲིད་རྩིས་བྱས་རུང་ད་ཆ་བདེ་
སྐྱིད་དཔལ་འཛོམས་གཞོན་མ་ཆགས་ཡོད་པས་སྔོན་ཆད་སློབ་གྲྭ་ནས་འཐེན་ཏེ་
བུ་རྫིར་གཏོང་དུས་ཀྱི་ལས་སླ་པོ་དེ་འདྲ་ག་ནས་ཡོད། ཁོ་མོས་ཀྱང་རང་གི་མི་
ཚེའི་དོན་དུ་བསམ་བློ་གཏོང་གི་ཡོད་པས་སེམས་ཐག་ཆོད་པོས་“པཱ་ལགས། ད་
ལྟ་ངས་རང་དགར་ལོག་ཡོང་ཐབས་མེད། ཀུ་ཤུ་ཚོང་རྒྱུའི་ལས་ཀ་འདི་ཡང་
སྦྱོང་བརྡར་མ་འཕྲོད་ན་མི་ཡོང་བ་ཞིག་རེད། ངས་ཚོང་ཆུང་འདིའི་དོན་ལ་
བསམ་བློ་མང་པོ་བཏང་བ་ཡིན་ལ་དཀའ་ལས་བརྒྱབ་ནས་ད་ཆ་འགྲོ་ལུགས་ཀྱང་
ཤེས་བསྡད་ཡོད། བྱས་ཙང་གནས་སྐབས་རིང་དཀའ་ལས་བརྒྱབ་ནས་རྗེས་མ་
དངུལ་ཨའུ་ཙམ་གསོག་ན་གང་ལྟར་ནང་ལ་ལོག་ཡོང་གི་ཡིན། ཁྱེད་གཉིས་ཕ་
མ་གཉིས་ལ་བུ་མོ་ང་རང་ལས་མེད་པས་མི་ཚེ་ལྷ་སར་སྡོད་ཐུབ་ཀྱང་རྩ་བ་ནས་
སྡོད་རྩིས་མེད། པཱ་ལགས། ཁྱེད་རང་གིས་ཨ་མར་ཡང་དེ་འདྲ་གསུངས་རོགས།
ཁོང་གིས་ངའི་འདོད་ཚུལ་མཁྱེན་གྱི་རེད་”ཅེས་བཤད། །
ཕུན་ཚོགས་ནི་མ་གཞི་ རང་གི་ཕྲུ་གུར་ ཤ་ཚ་ཆེ་བ་ཞིག་ཡིན་རུང་གྲོང་
གསེབ་པ་རྒད་པོ་ཞིག་ཡིན་པས་ཉིན་རེར་དངུལ་སྒོར་ཙག་བབས་པའི་ལས་ཀར་
86



ཉམ་ཆུང་བུ་མོའི་ལས་དབང་།
ཡང་དོ་སྣང་ཤིན་ཏུ་ཆེན་པོ་བྱེད་མཁན་ཞིག་ཡིན་པས་བདེ་སྐྱིད་དཔལ་འཛོམས་
ལྷ་སར་མུ་མཐུད་ཀུ་ཤུ་ཚོང་མཁན་བྱས་ཏེ་སྡོད་རྒྱུའི་འདོད་ཚུལ་དང་བློ་མཐུན་
པར་གྱུར་ཏེ་“བདེ་སྐྱིད་དཔལ་འཛོམས། བཀྲ་ཤིས་རྡོ་རྗེས་རང་ལ་སྤྲད་པའི་གླུ་
ཆ་འཐོར་ཚར་སོང་ངས་”ཞེས་དྲིས། ཁོ་མོས་“སྒོར་བཞི་སྟོང་ལྔ་བརྒྱ་ནས་ཐེར་
ཆུང་འདི་ཉོས་པ་མ་གཏོགས་ཆ་ཚང་བསྡད་ཡོད། པཱ་ལགས་ཁྱེད་རང་དོ་ནུབ་
ངའི་སར་བཞུགས་ནས་སང་ཉིན་དངུལ་དེ་དག་བསྣམས་ཆོག་”ཅེས་བཤད་པས་
ཕུན་ཚོགས་ཀྱིས་ “མ་རེད། བུ་མོ་རང་གོ་འཁྲུལ་མ་ཐེབས་པ་གྱིས། པ་ཕར་
དངུལ་མི་དགོས། དངུལ་དེ་དག་བསྡད་ཡོད་ན་གནས་སྐབས་རང་གི་ཀུ་ཤུའི་
ཚོང་སྐོར་མ་རྩ་ཡོང་གི་རེད་བསམ་བྱུང་”ཞེས་བཤད།
ཕུན་ཚོགས་ཀྱིས་རང་གི་བུ་མོ་རྩད་ཆོད་རྗེས་ ཉིན་གཉིས་ རིང་ ལྷ་ སར་
བསྡད་རྗེས་ ཕ་ཡུལ་དུ་ལོག་ཕྱིན། ལམ་བར་དུ་རླངས་འཁོར་ནང་བསམ་བློ་
གཏོང་གིན། མི་མ་ཤི་ན་ཟོག་གི་སྡོང་པོ་རེད་ཟེར་བ་ཅིས་མི་བདེན། ངའི་བུ་མོ་
རྒྱུ་དག་མེད་པའི་མི་དེ་ཚོས་ཁྱི་ཕུད་པ་ལྟར་བྱས་ཀྱང་ཁྲོམ་དུས་ཆེན་པོ་འདིའི་
ནང་རང་མགོ་ཐོན་པ་དཔེ་མི་སྲིད་པའི་གྱོང་པོ་རེད་སྙམ། ཁྱིམ་དུ་སླེབས་རྗེས་
ཆོས་འཛོམས་ཀྱིས་ཅོག་ཕུན་ཚོགས་མཐོང་མ་ཐག་“འ་རྫི། བདེ་སྐྱིད་དཔལ་
འཛོམས་རྙེད་མ་བྱུང་ངས་”ཞེས་དངངས་སྐྲག་ཆེན་པོས་བཤད། ཕུན་ཚོགས་
ཀྱིས་འཛུམ་དམུལ་བཞིན་དུ་“ཆོས་འཛོམས། བུ་མོ་ལྷ་སར་སྣང་དག་མི་འདུག
རྫ་ཁོག་ཆག་པས་ཡག་སོང་། ཁྲོ་ཟངས་ཐབ་ལ་འཁྱོལ་སོང་ཟེར་བ་འདྲ་པོ་རེད།
བཀྲ་ཤིས་རྡོ་རྗེ་བཟའ་ཚོས་བདེ་སྐྱིད་དཔལ་འཛོམས་ མ་ཉར་བར་ཕྱིར་ལོག་
བཏང་ཡང་ཁོ་མོས་ལྷ་སར་འཁོས་དཔག་ལ་གཞིགས་པའི་ལས་ཀ་བྱེད་ཀྱི་འདུག
དངོས་གནས་ཡིན། ང་གཉིས་ཀྱི་བུ་མོས་དེ་འདྲ་འཇོན་ཡོང་བསམ་པ་ག་ནས་
ཡོང་”ཞེས་བརྗོད་ཀྱིན་བདེ་སྐྱིད་དཔལ་འཛོམས་ཀྱིས་ལྷ་སར་ཁང་པ་གཡར་
ནས་ཉིན་ལྟར་ཀུ་ཤུ་སྡེབ་ཉོས་སིལ་ཚོང་བྱས་ཏེ་ཁེ་བཟང་ཡོད་ལུགས་དང་། བུ་
མོས་ཨ་མར་བསྐུར་བའི་ལན་སོགས་ཞིབ་ཅིང་ཕྲ་བ་བཤད་པ་མ་ཟད། ད་དུང་
87



ཉམ་ཆུང་བུ་མོའི་ལས་དབང་།
རང་ཉིད་ཀྱིས་བཀྲ་ཤིས་རྡོ་རྗེ་དང་ཚེ་ཆོས་བཟའ་ཚོའི་ཁྱིམ་དུ་སོང་ནས་ཐ་ཚིག་
བསྒྲགས་ཚུལ་སོགས་ཀྱང་སྐྱེ་མོ་ནས་དངོས་པོ་ཕྱིར་བཏོན་པ་ལྟར་ཚང་མ་ཆ་ཚང་
བཤད་པས་ཆོས་འཛོམས་ཅུང་བློ་བདེ་པོར་གྱུར།
བདེ་སྐྱིད་དཔལ་འཛོམས་ཀྱིས་སྔར་བཞིན་ཁྲོམ་དུ་བསྐྱོད་ནས་ཀུ་ཤུ་ཚོང་
བཞིན་པའི་ཉིན་ཞིག་གློ་བུར་དུ་དེ་སྔོན་ཀུ་ཤུ་ཉོ་བར་ཡོང་མཁན་གྱི་ཕོ་གཞོན་དེ་
རང་གི་མདུན་དུ་སླེབས། ཁོ་མོས་ ཧ་ ལས་ པ་ བཞིན་ “ ཨ་ཙི། རྒྱལ་ མཚན།
ཁྱོད་རང་དེ་རིང་གཞི་ནས་ཐེངས་གཅིག་མཐོང་རྒྱུ་འདུག ཁ་སེང་དེ་ནས་ད་
བརག་པར་ཕྱིན་པ་ཡིན་ནམ”ཞེས་དྲིས། རྒྱལ་མཚན་གྱིས་ “ཀུ་ཤུ་བྲིན་པོ་
འདུག་གམ། གདོང་མདངས་ལ་བལྟས་ན་ཚོང་ཡག་པོ་ཡོད་པ་འདྲ། ངས་ད་
བར་ལྷོ་ ཁར་ ཨར་ པོའི་ ལས་ ཀར་ བསྡད་ནས་ ད་ ལྟ་ ལས་ མཇུག་ བསྒྲིལ་ སོང་།
ཡོང་འབབ་ཀྱང་ཨའུ་ཙམ་བྱུང་། ད་རེས་ལག་སྐྱོར་འདྲུད་འཐེན་འཁོར་ལོ་
གསར་པ་ཞིག་ཉོ་དགོས་བསམ་གྱི་འདུག་”ཅེས་བཤད། །
དེ་ནས་བཟུང་ཁོང་གཉིས་དབར་དང་ཐོག་ཕན་ཚུན་གནས་ཚུལ་ཇི་ཡོད་
གསང་བ་མེད་པར་ཤོད་རེས་བྱེད་མཁན་གྲོགས་པོ་བློ་ཐུབ་ལྟ་བུར་གྱུར་ལ་རིམ་
གྱིས་གཅིག་སེམས་གཅིག་ལ་ཆགས་ནས་བརྩེ་དུང་གི་མྱུ་གུ་སོས་པ་ཞིག་འབུས་
པར་གྱུར། རྒྱལ་མཚན་གྱིས་ལག་སྐྱོར་འདྲུད་འཐེན་འཁོར་ལོ་གསར་པ་ཞིག་
ཉོས་པའི་ཉིན་དང་པོར་ཤར་རེར་བདེ་སྐྱིད་དཔལ་འཛོམས་ཀྱི་སར་འོངས། ཁོ་
མོས་ མགྱོགས་ མྱུར་ ཁང་ པའི་ སྦུག་ ཏུ་ སོང་ སྟེ་ ཆང་ འགྱིག་ དམ་ ཞིག་ དང་ ཁ་
བཏགས་གཉིས་འཁྱེར་ཡོང་། རྒྱལ་མཚན་འདྲུད་འཐེན་འཁོར་ལོ་ལས་བབས་
མ་ ཐག་ ཁ་ བཏགས་ གཅིག་ འདྲུད་ འཐེན་ འཁོར་ ལོར་ གཡོགས། ཡང༌ ཁ་
བཏགས་གཅིག་པུ་དེ་རྒྱལ་མཚན་གྱི་སྐེ་ལ་གཡོགས། “བཀྲ་ཤིས་བདེ་ལེགས།
བྱ་བ་ལམ་འགྲོ་ཡོང་བ་ཤོག་” ཅེས་བརྗོད་པ་དང༌། འགྱིག་དམ་ལས་ཡིན་མིན་
ཟེར་བའི་ སྐད་ ཆ་ ཤོད་ འཁོམ་ མེད་ པ་ ལྟར་ གསུམ་ སྒྲོན་ ཞབས་ དགུ་ གཅིག་
བཏེགས། ཁོང་གཉིས་ཁང་ཆུང་ནང་འཛུལ་རྗེས་རྒྱལ་མཚན་གྱིས་ལག་སྐྱོར་
88



ཉམ་ཆུང་བུ་མོའི་ལས་དབང་།
འདྲུད་འཐེན་འཁོར་ལོ་ཉོ་དུས་གདམ་ག་གང་ཟབ་བྱས་པའི་སྐོར་སོགས་བཤད་
པ་དང༌། ཨམ་ཕྲག་ནས་སྒོར་བརྒྱ་ཐམ་པ་བཏོན་ཏེ་“བདེ་སྐྱིད་དཔལ་འཛོམས།
རང་གིས་མགྱོགས་པོ་ཕྱིན་ནས་དངུལ་འདི་ལ་ཤ་མ་རུས་དང་ལ་ཕུག་ཁ་ཤས་
ཉོས་ཤོག་དང་”ཞེས་ཟེར། རྒྱལ་མཚན་དང་བདེ་སྐྱིད་དཔལ་འཛོམས་ཀྱིས་དེ་
ནུབ་ལབ་ ཤ་ རྡོག་ བཙོས་ བརྒྱབ་ ནས་ འཕྲུལ་ འཁོར་ ཉོས་ པའི་ དགའ་ སྟོན་
བཤམས་ཏེ་གླེང་མོ་བྱེད་ཀྱིན་ལྷོད་པོར་སྡོད་དགོས་སྙམ་མོད། ལབ་ཤ་འཚོས་
མཚམས་སུ་གཡང་སྐྱིད་དང་། དེ་བཞིན་བདེ་སྐྱིད་དཔལ་འཛོམས་དང་རྒྱུན་དུ་
འགྲོགས་པའི་གཞོན་ནུ་མ་ཁ་ཤས་ཀྱང་དེ་གར་འོངས་པས་མ་གཞི་ཁོང་གཉིས་ཀྱི་
དགའ་སྟོན་དེ་འཁྲུག་ཆ་དེ་བས་དོད་པོར་གྱུར་མོད། འོན་ཀྱང་གཉིས་ཀའི་
སེམས་ལ་ཡོད་པའི་གསང་གཏམ་རྣམས་ཤོད་རྒྱུའི་གོ་སྐབས་ཤོར། །
མཚན་མོའི་ཆུ་ཚོད་དང་པོ་ཟིན་མཚམས་བདེ་སྐྱིད་དཔལ་འཛོམས་ཀྱི་
རོགས་པ་རྣམས་ད་དུང་ལོག་རྩིས་མེད་ལ་གཡང་སྐྱིད་ཀྱིས་སླར་ཡང་ཆང་ལེན་
པར་སོང་ནས་འགྱིག་དམ་ཆེན་པོ་ཞིག་འཁྱེར་ཡོང་། དང་ཐོག་གཞོན་ནུ་མ་
ཚོས་ཆང་ཧུབ་གང་འཐུང་བར་ཡང་ཚོད་འཛིན་བྱས་ཏེ་བྱེའུ་ཡིས་ཆུ་འཐུང་བ་ལྟ་
བུ་བྱེད་ཀྱི་ཡོད་པས་ཆང་གཞས་གཏོང་མཁན་སུ་ཡང་མེད་མོད། འོན་ཀྱང་ཚང་
མ་ཆང་གིས་ ཏོག་ཙམ་བཟི་རྗེས་སྐུལ་སློང་བྱེད་མི་དགོས་པར་གཅིག་མཇུག་
གཉིས་མཐུད་ ཀྱིས་ སྐད་ཡོད་ཚད་ བརྒྱབ་ སྟེ་ ཆང་ གཞས་འདྲ་མིན་སྣ་ཚོགས་
བཏང་སྟེ་ཁང་ཆུང་དེ་སྙན་དབྱངས་ཀྱིས་གང་བའི་སྒྲ་བསྡུ་སྒྲ་ཕབ་འཁོར་ལོ་ཆེན་
པོ་ཞིག་ལྟར་དུ་ གྱུར། སྐབས་དེར་ རྒྱལ་ མཚན་ གྱི་ སེམས་ ལ་ དོ་ནུབ་ལོག་ ན་
དགའ། དུས་ཚོད་ཡག་པོ་ཞིག་བཙལ་ནས་བདེ་སྐྱིད་དཔལ་འཛོམས་དང་སྙིང་
གཏམ་གླེང་ན་སྙམ་པ་དང་ཡང་ཁོའི་སེམས་ལ་ད་གིན་ས་མ་རུབ་གོང་ནས་མི་སུ་
ཡང་སླེབས་མེད། དེ་དུས་འདྲུད་འཐེན་འཁོར་ལོ་ཉོ་ཚུལ་གྱི་སྐད་ཆ་དེ་དག་མ་
བཤད་པར་སྙིང་གཏམ་གླེང་ན་ཏག་ཏག་ཡིན་སྙམ་ཞིང༌། ཧོབ་སྟེ་ལངས་ནས་
དོ་དགོང་ལོག་གི་ཡིན་ཞེས་བཤད་རྗེས་བུ་མོ་ཚོས་ཨུ་ཚུགས་ཀྱིས་བཀྱག་ པའི་
89



ཉམ་ཆུང་བུ་མོའི་ལས་དབང་།
གསུམ་སྒྲོན་མཉེས་དག་བཏུངས་རྗེས་ལག་སྐྱོར་འདྲུད་འཐེན་འཁོར་ལོ་བཏང་
སྟེ་སྦག་སྦག་གསིག་གསིག་ངང་རང་གི་སྡོད་གནས་སུ་ཕྱིར་ལོག
ཡང་ཉིན་ཞིག་ཕྱི་དྲོ་ལས་མཚམས་བཞག་རྗེས་རྒྱལ་མཚན་གྱིས་བདེ་སྐྱིད་
དཔལ་འཛོམས་ཀྱི་འཁྲིས་ལ་འགྲོ་རྒྱུའི་བསམ་བློ་བཏང་། ཁོས་བསམ་བློ་ཡང་
ཡང་བཏང་རྗེས་ལག་སྐྱོར་འདྲུད་འཐེན་འཁོར་ལོ་འདི་བཏང་ནས་ཕྱིན་ན་ཁོ་
མོའི་གྲོགས་མོ་ཚང་མར་ང་འདི་གར་སླེབས་ཡོད་ཅེས་འབོད་སྐད་བྱེད་མཁན་
འདྲ་པོ་འདུག དེ་ལས་རྐང་ཐང་དུ་བསྐྱོད་ན་མི་གཞན་གྱིས་ཤེས་མ་ཐུབ་སྙམ་
ནས་ས་མ་རུབ་ཙམ་ལ་ཁྲོམ་ནས་ཁ་ཏོག་ཙག་ཙིག་འགའ་ཉོས་རྗེས་ཤར་རེར་
བདེ་སྐྱིད་དཔལ་འཛོམས་ཀྱི་ཁང་པའི་ཕྱོགས་ སུ་ ཐོན། ནམ་རྒྱུན་བདེ་སྐྱིད་
དཔལ་འཛོམས་ལོག་རྗེས་ཀུ་ཤུ་བླུགས་སའི་ཐེར་ཆུང་གོག་ཏོ་དེར་ལྕགས་ཐག་
བརྒྱབ་ནས་སྒོའི་མདུན་གྱི་ཨར་འདམ་གྱི་གློག་ཤིང་ལ་བཏགས་ནས་འཇོག་གི་
ཡོད་མོད། རྒྱལ་མཚན་དེ་གར་སླེབས་སྐབས་ཐེར་ཆུང་གློག་ཤིང་ལ་བཏགས་
མེད་པས་ཁོ་མོ་ད་དུང་ཁྲོམ་ནས་ཕྱིར་ལོག་རྒྱུ་ཡིན་པ་གསལ་པོ་ཤེས། རྒྱལ་
མཚན་གྱིས་ཁོ་མོའི་སྒོ་ཁར་མ་སོང་བར་དེ་གར་ཡོང་བར་མ་བརྒྱུད་ན་ ཐབས་
མེད་པའི་ལམ་གསུམ་མདོ་ཁ་ཞིག་གི་སྒྲོམ་སྟེགས་སྤོ་ལོ་རྒྱག་སའི་འཁྲིས་སུ་རྩེད་
གཡེང་དུ་བསྡད་པའི་གཞོན་ནུ་ཕོ་མོ་དང་བྱིས་པ་ཁག་གཅིག་ཡོད་པའི་ཁྲོད་དུ་
བསྡད་ཅིང༌། འདྲེན་བྱེད་ཟུང་བདེ་སྐྱིད་དཔལ་འཛོམས་ཡོང་སའི་ཕྱོགས་སུ་
ཡང་ཡང་བལྟ་བཞིན་བསྡད། །
དེ་ཉིན་གནམ་གཤིས་ཀྱང་ཅུང་གྲང་བས་བདེ་སྐྱིད་དཔལ་འཛོམས་ཀྱི་ཀུ་
ཤུ་མང་པོ་མ་བྲིན་པར་ཁོ་མོས་འགྱིག་ཤོག་བཀབ་རྗེས་གོམ་པ་ལྗིད་པོ་ཞིག་གིས་
ཐེར་ཆུང་འབུད་བཞིན་ལོག་ཡོང་གི་ཡོད། རྒྱལ་མཚན་གྱིས་ས་སྲོས་དུ་གྱུར་ཡང་
རྒྱང་ཙམ་ནས་ཁོ་མོ་ཡོང་བ་ཤེས་མ་ཐག་གོམ་ཆེན་སྤོས་ནས་མདུན་དུ་བཅར་བ་
དང་བདེ་སྐྱིད་དཔལ་འཛོམས་ཀྱི་ལག་ནས་ཐེར་གེ་ཚུར་བླངས། “འ་རྫི། དེ་
རིང་ཕྱི་པོ་བྱུང་ང་། ཀུ་ཤུ་བྲིན་མ་སོང་ངམ”ཞེས་བཤད་དེ་ཐེར་ཆུང་འབུད།
90



ཉམ་ཆུང་བུ་མོའི་ལས་དབང་།
བདེ་སྐྱིད་དཔལ་འཛོམས་ཀྱིས་“ལྟས་ངན། དེ་རིང་ཀུ་ཤུ་རྒྱ་མ་བཞི་བཅུ་ལྷག་
ཙམ་ལས་བྲིན་མ་སོང་”ཞེས་ཟེར་བས་རྒྱལ་མཚན་གྱིས་“ད་སེམས་ཁྲལ་མ་བྱེད།
ཉིན་མ་རེ་གཉིས་ལ་ཚོང་ཞེ་དྲག་མ་བྱུང་བར་ག་རེ་ཞེད་རྒྱུ་ཡོད། ང་ལ་དེ་རིང་
བྱེ་མ་དབོར་རྒྱུའི་ལས་ཀ་ཡག་པོ་ཞིག་རག་བྱུང་། ཐེངས་ཉི་ཤུ་རྩ་གཉིས་དབོར་
ནས་སྒོར་བཞི་བརྒྱ་ལྷག་ཙམ་བྱུང་”ཞེས་ལྟོ་གོས་གཅིག་པ་ཡིན་པ་ལྟ་བུའི་སྙིང་
གཏམ་བཤད། ནུབ་དེར་རྒྱལ་མཚན་བདེ་སྐྱིད་དཔལ་འཛོམས་ཀྱི་སར་བསྡད་
པ་ནས་བཟུང་ཁོ་གཉིས་སུས་ཀྱང་ཁ་བྲལ་ཐབས་མེད་པ་ལྟ་བུའི་གཞོན་ནུ་བཟའ་
ཚོ་ཞིག་ཏུ་གྱུར། །
བདེ་སྐྱིད་དཔལ་འཛོམས་ཀྱིས་གཡར་བའི་ཁང་ཆུང་དེ་མཛོ་ཕོའི་སྣ་ཁུང་
ལྟ་བུ་ལས་མེད་རུང་ཉིན་ལྟར་དགོང་མོ་ཁོ་གཉིས་ཕན་ཚུན་བརྩེ་བའི་དྲོ་སྐྱིད་ཀྱི་
སྣང་བ་ཡལ་རྒྱུ་མེད། བདེ་སྐྱིད་དཔལ་འཛོམས་ཀྱིས་ཉིན་མོ་ཀུ་ཤུ་ཚོང་བར་
བསྐྱོད་ནས་ཚུར་ལོག་མ་ཐག་ལྟོ་ཆས་བཟོ་བ་དང་རྒྱལ་མཚན་གྱི་གྱོན་ཆས་གཙང་
མ་བཀྲུས་ཏེ་དེ་སྔོན་ལག་སྐྱོར་འདྲུད་འཐེན་འཁོར་ལོ་བཏང་སྟེ་ནག་རིལ་རིལ་ཁོ་
ནར་སྣང་བ་དེ་གཙང་སྦྲ་དོད་པའི་དཔོན་པོའི་ཆེད་སྤྱོད་རླངས་འཁོར་གཏོང་
མཁན་ལྟ་བུར་གྱུར། རྒྱལ་མཚན་གྱིས་ཀྱང་གྱོན་ཆས་གང་ཉོ་གོ་བསྡུར་མི་བྱེད་
པར་ཁྲོམ་ནས་མོ་ལ་ཧ་ཅང་འཚམས་པའི་ཕྱུ་པ་དང་འོག་འཇུག་དཔེ་གསར་ཡང་
ཡང་ཉོས་ཡོང་སྟེ་བདེ་སྐྱིད་དཔལ་འཛོམས་ཀྱང་ཀུ་ཤུ་ཚོང་མཁན་གཞོན་ནུ་མ་
འདྲ་འདྲའི་ཁྲོད་ནས་མི་འདྲ་བ་ཙམ་དུ་གྱུར། དེ་ནས་ཡུན་རིང་མ་སོང་བའི་
ཉིན་ཞིག་ཕྱི་དྲོ་ལས་ཐག་ཆོད་མཚམས་བདེ་སྐྱིད་དཔལ་འཛོམས་ཀྱིས་པད་ཚལ་
བཏུབ་ཀྱིན་དུ་སྐྱུག་ལྡང་ཡང་ཡང་བྱས། རྒྱལ་མཚན་གྱིས་དེར་དོ་སྣང་བྱུང་སྟེ་
ཚུར་འོངས་ནས་“བདེ་སྐྱིད་དཔལ་འཛོམས། ཚལ་ངས་བཏུབ་ཆོག ཡང་དེ་
རིང་ལཱ་ཕིང་གྲང་མོ་དང་བག་ལེབ་བཟས་པ་ཐག་ཆོད། གཟབ་གཟབ་མ་བྱས་
པར་ལྟོ་ཆས་དེ་འདྲ་རྟག་པར་བཟས་ན་ཕོ་བ་དེ་ཏག་ཏག་བཟོ་གི་རེད་” ཅེས་
བཤད། ཉིན་ཞག་གཟའ་འཁོར་གྱི་ཕྲེང་བ་ལྡོག་མེད་དུ་སོང་བ་དང་སྦྲགས་བདེ་
91



ཉམ་ཆུང་བུ་མོའི་ལས་དབང་།
སྐྱིད་དཔལ་ འཛོམས་ ཀྱི་དཀར་ ལ་ དམར་ མདངས་ རྒྱས་ པའི་ངོ༌ གདོང༌ ཀུན་
གསལ་ནམ་མཁར་སྤྲིན་ནག་ གིས་ཁེབས་ པ་ ལྟར་ ཤ་ཁེབས་ ཉག་ ཉིག་ འཁོར།
རྒྱལ་མཚན་ གྱིས་ བདེ་ སྐྱིད་ དཔལ་ འཛོམས་ ཀྱི་ གདོང་མདོག་ འགྱུར་ བ་ དེར་
དོགས་སྣང་གཞན་མི་བྱེད་པར་ “བདེ་སྐྱིད་དཔལ་འཛོམས། ང་གཉིས་སྨན་
ཁང་ལ་བརྟག་དཔྱད་ཅིག་བྱེད་པར་འགྲོ། རང་གི་གདོང་ལ་བལྟས་ན་ཕོ་བར་
ན་ཚ་མེད་དམ་སྙམ་གྱིས་”ཞེས་བཤད། །
བདེ་སྐྱིད་དཔལ་འཛོམས་ཀྱིས་འཛུམ་འཚེར་ཙམ་བྱས་ནས་“ཕོ་བའི་ན་ཚ་
མ་རེད། རང་དགའ་པོ་འདུག་གམ་”ཞེས་བཤད་པས་རྒྱལ་མཚན་གྱིས་“ག་རེ།
རང་ག་རེ་ཟེར་གྱི་ཡོད་”ཅེས་བཤད་མ་ཐག་བདེ་སྐྱིད་དཔལ་འཛོམས་ཀྱིས་“ང་
ལ་ཕྲུ་གུ་འཁོར་བཞག རང་གིས་ཐིག་པ་བྱེད་དང་བུ་དང་བུ་མོ་གང་ཡིན་ནཱ་”
ཞེས་བཤད་ པས་ བསམ་ ཡུལ་ལས་འདས་ པའི་ སྐད་ཆ་དེས་ རྒྱལ་ མཚན་ ཧང་
སངས་ནས་“འ་རྫི། དངོས་གནས་ཕྲུ་གུ་འཁོར་བ་རེད་པས། ཕྲུ་གུ་འཁོར་བ་
ཡིན་ན་ད་ལྟ་མགྱོགས་ཐག་ཆོད་པ་རེད། ང་རང་གཉིས་ད་ལྟ་ཁྱིམ་གཞིས་ཡག་
པོ་ཆགས་མེད་པས་ཁག་པོ་ཡོང་གི་རེད་”ཅེས་བདེ་སྐྱིད་དཔལ་འཛོམས་ཀྱི་བློ་ལ་
མ་འཐད་པའི་སྐད་ཆ་དུམ་བུ་ཞིག་བཤད། འོན་ཀྱང་བདེ་སྐྱིད་དཔལ་འཛོམས་
ཀྱིས་“རང་ག་རེ་ཟེར་ གྱི་ཡོད་དམ། ཕྲུ་གུ་གཅིག་གསོ་མི་ཐུབ་པ་གང་ཡོད།
ཁྱོད་རང་ཕོ་ཁྱོ་ཀ་འདྲ་པོ་མི་འདུག བཟའ་ཚང་ཕྲུ་གུ་མེད་ན་སྡུག་པ་མ་རེད་
པས་”ཞེས་ རྣམ་ འགྱུར་ གྲང༌ ཤུར་ ཤུར་ ཞིག་ བསྟན་ ནས་ བཤད་ པས། རྒྱལ་
མཚན་གྱིས་ཀུ་རེའི་ཚུལ་གྱིས་“ངའི་ཡིད་འཕྲོག་ལྷ་མོ་ལགས། ངས་སྐད་ཆ་ཤོད་
མ་ཤེས་པ་རེད། ང་གཉིས་ལ་བུ་དང་བུ་མོ་གང་བྱུང་ཡང་ཕྲུ་གུ་གཅིག་ཡོད་ན་
དགའ་པོ་ཡོང་དང་ཡོང་”ཞེས་བཤད་པ་དང་བདེ་སྐྱིད་དཔལ་འཛོམས་ཀྱི་མགོ་
བོར་ལག་གཉིས་ཀྱིས་བྱིལ་བྱིལ་བྱེད་ཀྱིན་འོ་ཞིག་བསྐྱལ། །
རྒྱལ་མཚན་གྱི་བཟའ་ཟླར་བརྩེ་བའི་ཚུལ་དེས་བདེ་སྐྱིད་དཔལ་འཛོམས་
ཀྱི་ལུས་སེམས་ལ་དྲོ་སྐྱིད་ཆེན་པོ་ཞིག་ཚོར་བར་གྱུར་མོད། འོན་ཀྱང་ཁོ་པར་
92



ཉམ་ཆུང་བུ་མོའི་ལས་དབང༌།
རྣམ་གླིང་དུ་ཕ་མས་མནའ་མ་ཞིག་བསུས་རྗེས་ད་ཆ་ཕྲུ་གུ་བུ་མོ་ཞིག་ཀྱང་སྐྱེས་
ཚར་ཡོད་པའི་གསང་བ་དེ་ཁོ་མོས་ཇི་ལྟར་རྟོགས། ཁོང་གཉིས་སྔར་བཞིན་བརྩེ་
དུང་གིས་འཆིངས་ཏེ་ཉིན་ཞག་འདས་བཞིན་དུ་བདེ་སྐྱིད་དཔལ་འཛོམས་ཀྱི་
གྲོད་ཁོག་ཉིན་བཞིན་ཆེ་རུ་སོང་། རྒྱལ་མཚན་གྱིས་ནམ་རྒྱུན་དགོང་ལྟར་སྔ་ཕྱི་
དུས་ཚོད་དཀག་པ་ལྟར་ལོག་ཡོང་གི་ཡོད་རུང་རིམ་གྱིས་སྐབས་རེ་ཕྱི་ཙམ་དང་
སྐབས་རེ་ལས་རོགས་གཞན་དང་མཉམ་དུ་བསྡད་པ་ཡིན་ཞེས་མཚན་མོའི་ཆུ་
ཚོད་གཉིས་པ་ཙམ་ལ་མ་གཏོགས་ལོག་ཡོང་གི་མེད། ཉིན་ཞིག་རྒྱལ་མཚན་ཅུང་
སྔ་ཙམ་ལོག་སྟེ་བདེ་སྐྱིད་དཔལ་འཛོམས་ཁྲོམ་ནས་ལོག་ཡོང་དུས་ལྟོ་ཆས་ཀྱང་
བཟས་ཆོག་བྱས་ཡོད་ལ་ད་དུང་ཁོ་མོར་སྲིང་བལ་བར་འཚང་གི་སྐེད་དཀྲིས་ཤིག་
དང༌། ལུ་ གུའི་ཚ་རུའི་ སྟོད་ གོས་ ཤིག་ ཀྱང་ ཉོས་ ཡོད་ པས་ བདེ་ སྐྱིད་ དཔལ་ ་
འཛོམས་དགའ་པོ་བྱུང་། །
ལྟོ་ཆས་ བཟས་ ནས་ ཁོ་ གཉིས་ མལ་ དུ་ ཞུགས་ རྗེས་ བདེ་ སྐྱིད་ དཔལ་
འཛོམས་ཀྱིས་“རྒྱལ་མཚན། རྗེས་མ་སྐྱེས་ཟླ་ཤར་ན་ང་སྨན་ཁང་དུ་ཕྲུ་གུ་སྐྱེ་
བར་འགྲོ་དགོས་བྱས་མི་ཡོང་ངམ། མི་ཚོས་ཟེར་ཡས་བྱས་ན་སྨན་ཁང་དུ་ཕྲུ་གུ་
སྐྱེས་ན་ཉེན་ཁ་ཆུང་གི་རེད་ཟེར་གྱིས། ད་ཡིན་ནའི་དེང་སང་སྨན་ཁང་ལ་སྡོད་
པར་དངུལ་མང་པོ་དགོས་ཀྱི་ཡོད་པ་འདྲ་”ཞེས་བཤད་པས་རྒྱལ་མཚན་གྱིས་
“དངུལ་ལ་སེམས་ཁྲལ་མ་བྱེད། ཧ་ལས་ན་སྒོར་ལྔ་སྟོང་ཙམ་ཞིག་ཕྱིན་འགྲོ།
ད་ལྟ་ངའི་ལག་ཏུ་སྒོར་ཉིས་སྟོང་ལྷག་ཙམ་ཡོད། ད་དུང་ས་རྡོ་དབོར་ཚར་བའི་
དངུལ་སྒོར་ཆིག་སྟོང་ཙམ་ལེན་རྒྱུ་ཡོད། གལ་སྲིད་དེས་མ་འདང་ན་གནས་
སྐབས་རིང་ ལག་ སྐྱོར་ འདུད་ འཐེན་ འཁོར་ ལོ་ བཙོང་ ནའང་ འགྲིག་ གི་ རེད།
རང་དངུལ་ལ་བསམ་བློ་མ་གཏོང་། ངས་འགྲིག་པ་ཞིག་བྱེད་ཐུབ་ཀྱི་རེད་”ཅེས་
བཤད། ཁོ་མོས་རྒྱལ་མཚན་གྱི་སྐད་ཆ་དེ་དག་ཐོས་རྗེས་སེམས་འགུལ་ཐེབས་
ནས་མིག་ལ་མཆི་ཞགས་འཁོར། རྒྱལ་མཚན་ནི་རང་ཉིད་ལ་ལྷག་བསམ་རྣམ་
དག་བྱེད་མཁན་གཞོན་པ་ཞིག་རེད་སྙམ། ཡང་ཁོ་མོས་བསམ་བློ་གཏོང་བཞིན་



ཉམ་ཆུང་བུ་མོའི་ལས་དབང་།
དུ་ཚེ་འདིར་བྱམས་བརྩེ་ཆེ་ཤོས་ཕ་མ་གཉིས་ཕུད། རྒྱལ་མཚན་ལས་ལྷག་པ་
ཞིག་བཙལ་ནས་རྙེད་རྒྱུ་མེད་སྙམ་ཞིང་། གློ་བུར་དུ་མལ་ནས་ལངས། རྒྱལ་
མཚན་གྱི་སེམས་ལ་ག་རེ་བྱེད་མཁན་ཡིན་ནམ་སྙམ་ཞིང༌། “ཁ་སྐོམ་གྱི་འདུག་
ན་ངས་ལངས་ནས་ཇ་བླུགས་ཆོག་”ཅེས་ཟེར། བདེ་སྐྱིད་དཔལ་འཛོམས་ཀྱིས་
གདན་བཀྱག་འོག་ནས་རས་ཚལ་དམར་པོ་ཞིག་བཏོན། དེ་བསྔོགས་ནས་དམ་
པོར་བསྒྲིལ་བའི་འགྱིག་ཤོག་གི་སྐུད་པ་དཀྲོལ། “རྒྱལ་མཚན། དངུལ་འདི་
དག་ང་རང་བུ་རྫིར་སྡོད་དུས་གླ་ཆར་སྤྲད་པའི་སྒོར་བཞི་སྟོང་ལྷག་ཙམ་གྱི་ལྷག་
མ་རེད། རང་གི་དངུལ་དང་མཉམ་དུ་ཉར་ནས་ཕྲུ་གུ་སྐྱེ་དུས་གཏོང་རོགས་
གྱིས་”ཞེས་སྒོར་སུམ་སྟོང་ལྷག་ཙམ་གྱི་བརྒྱ་ལོར་ཆག་པ་དེ་རྒྱལ་མཚན་ལ་རྩིས་
སྤྲད། རྒྱལ་ མཚན་ གྱིས་ དངུལ་དེ་དག་བླངས་ རྗེས་ སྔས་མགོར་བཞག་ནས་
“བདེ་སྐྱིད་དཔལ་འཛོམས། རང་ཕྲུ་གུ་སྐྱེ་རྒྱུར་སེམས་ཁྲལ་མ་བྱེད་ཨ། ངས་དོ་
དོ་ཏན་ཏན་བྱས་ཆོག ད་དངུལ་ནི་ལྡང་ངེས་འདུག་”ཅེས་བརྗོད། བདེ་སྐྱིད་
དཔལ་འཛོམས་ རྒྱལ་ མཚན་ ལ་ བློས་འཁེལ་ ཏེ་ དངུལ་ རྣམས་ ཀྱང༌ སྤྲད་ རྗེས་
གཉིད་སྨན་བཏང་བ་ལྟར་གཏི་མུག་གིས་ཟིན། འོན་ཀྱང་རྒྱལ་མཚན་གཉིད་མ་
ཁུག་པར་རེ་ཞིག་རིག་པ་དྭངས་གསལ་དུ་གྱུར་ཏེ་མནོ་བསམ་མང་པོས་མགོ་བོ་
ཡང་ཚ་པོར་གྱུར། ཁོའི་སེམས་ལ་བདེ་སྐྱིད་དཔལ་འཛོམས་དང་མཉམ་དུ་མི་ཚེ་
བསྐྱལ་ན་ཁྱིམ་དུ་ཕ་མས་བསུས་པའི་མནའ་མ་དང་ཕྲུ་གུ་ག་འདྲ་བྱེད་དགོས་
སམ། ཁྱིམ་དུ་ལོག་ན་རང་ལ་ཤ་ཚ་ཆེ་བའི་བདེ་སྐྱིད་དཔལ་འཛོམས་ག་འདྲ་
བྱེད་དགོས་སམ། བདེ་སྐྱིད་དཔལ་འཛོམས་བློས་གཏོང་བྱས་ན་ད་ལྟ་ཁོག་པའི་
ནང་རང་གི་ཕྲུ་གུ་ཡོད་པས་ལས་རྒྱུ་འབྲས་ལ་ཨེ་འགྲོ་སྙམ། ཁོས་བསམ་བློ་ཡང་
ཡང་བཏང་རྗེས་ད་གང་ལྟར་ཁྱིམ་གྱི་མནའ་མ་དང་བདེ་སྐྱིད་དཔལ་འཛོམས་
ནས་མི་གཅིག་ལས་བདམས་རྒྱུ་མེད། ལས་རྒྱུ་འབྲས་ཟེར་བ་དེ་དེང་སང་མཐོང་
རྒྱུ་ནི་མི་འདུག་སྙམ་ཞིང་། ཕ་མ་གཉིས་དང་འབྲེལ་བ་ ཡོད་པའི་ མནའ་མ་
བདམས་ནས་ཁོ་མོ་འཇོག་རྒྱུའི་བསམ་བློ་འཁོར།
94



ཉམ་ཆུང་བུ་མོའི་ལས་དབང་།
རྒྱལ་མཚན་གྱིས་ཞག་པོ་འགའ་ཤས་སྔར་བཞིན་བདེ་སྐྱིད་དཔལ་འཛོམས་
ཀྱི་སར་ལོག་རྗེས་ཉིན་ཞིག་ཉིན་དགུང་ཙམ་དུ་ཟ་ཁང་ཞིག་གི་ནང་སྦི་རག་ཤེལ་
དམ་ལྔ་བསྟུད་མར་བཏུངས། ར་བེར་ཙམ་བཟི་རྗེས་རྣམ་གླིང་དུ་ལོག་རྒྱུའི་
བསམ་བློ་འཁོར། དེ་མུར་ལག་སྐྱོར་འདྲུད་འཐེན་འཁོར་ལོ་བཏང་སྟེ་ཁྱི་སྨྱོན་
ཤོར་བ་ལྟར་ཁ་ནུབ་ལ་ཕྱོགས་ཏེ་རྗེས་འདེད་གཏོང་མཁན་ཡོད་པ་བཞིན་ནམ་
ཉིན་སྦྲེལ་ནས་ཕ་ཡུལ་དུ་ལོག བདེ་སྐྱིད་དཔལ་འཛོམས་ཀྱིས་དགོང་མོ་དང་
པོར་རྒྱལ་མཚན་ལོག་མ་ཡོང་བར་ཇི་མ་སྙམ་ཞིང་། སེམས་ནང་ལས་རོགས་
དང་ག་པར་མགོ་འཁོར་བ་ཡིན་ནམ་སྙམ། དེ་ནས་ཡང་བསྐྱར་དགོང་མོ་རྒྱལ་
མཚན་ལོག་ཡོང་མཁན་མེད་པས་སྒོ་ཁར་ཡང་ཡང་དོན་ནས་ཁོ་པ་ལོག་རྒྱུའི་རེ་
སྒུག་བྱས་རུང་ཡོང་མཁན་མེད་པས་སེམས་ནང་དངངས་འཚབ་ལངས། རྒྱལ་
མཚན་གྱིས་ལག་སྐྱོར་འདྲུད་འཐེན་འཁོར་ལོ་གཏོང་དུས་ཆག་སྒོ་བྱུང་བ་མིན་
ནམ་སྙམ། །
བདེ་སྐྱིད་དཔལ་འཛོམས་ཀྱིས་རེ་སྒུག་བྱེད་ཀྱིན་ཉིན་ཉི་ཤུ་ལྷག་ཙམ་སོང་
མཚམས་གྲོད་ཁོག་ཉིན་བཞིན་ཆེ་རུ་སོང་སྟེ་ཕུ་བརྒྱབ་པ་ལྟར་གྱུར་ཡང་ད་དུང་
བློ་ཐག་མ་ཆོད་པར་ལྷ་སའི་བྱང་རྒྱུད་དུ་ལག་སྐྱོར་འདྲུད་འཐེན་འཁོར་ལོ་གཏོང་
མཁན་ཁྱུ་དང་ཁྱུ་བྱས་ནས་བསྡད་སའི་སར་སྡུག་རུས་ཀྱིས་བསྐྱོད་ཅིང༌། ལྷོ་ཁ་
བ་ཕོ་གཞོན་འགའ་ཞིག་ཐུག་རྗེས་མིང་ལ་རྒྱལ་མཚན་ཟེར་བ་ཞིག་ཡོད་མིན་སྐད་
ཆ་དྲིས་པས་ཚང་མས་“ལྷོ་ཁ་ས་ཁུལ་དུ་རྫོང་ཁག་མང་པོ་རེད། རྩོད་ག་འདྲས་
ཟེ་ཆོད་ཀྱི་རས་”ཞེས་ཟེར། བདེ་སྐྱིད་དཔལ་འཛོམས་ཀྱིས་“རྒྱལ་མཚན་ཟེར་
བ་དེ་ཕ་ཡུལ་གྲ་ནང་རྫོང་ཁོངས་ལ་རེད། ཤང་གི་མིང་ལ་གྲ་ཕྱི་ཤང་ཟེར་གྱི་
འདུག་”ཅེས་བཤད། སྐབས་དེར་གྲ་ཕྱི་ཤང་ནས་ཡིན་པའི་གཞོན་པ་ཞིག་གིས་
“ཨ་ཅག་ལགས། ཁོང་ཁྱེད་རང་གི་ག་རེ་རེད་དམ། གྲ་ཕྱི་ཤང་ལ་ལག་སྐྱོར་
འདྲུད་འཐེན་འཁོར་ལོ་གཏོང་མཁན་མང་པོ་ཡོད་པ་སྤྱིར་བཏང་ཕན་ཚུན་ངོ་མི་
ཤེས་པ་མེད། རྒྱལ་མཚན་ཟེར་བ་ཞིག་གོ་མྱོང་མི་འདུག་”ཅེས་ཟེར། བདེ་སྐྱིད་



ཉམ་ཆུང་བུ་མོའི་ལས་དབང་།
དཔལ་འཛོམས་ཀྱིས་དེ་ག་ནས་ཁ་བྲལ་ཏེ་སླར་ཡང་འདྲུད་འཐེན་འཁོར་ལོ་ཉི་ཤུ་
སྐོར་ཞིག་ཡོད་ སར་ བསྐྱོད། དེ་ གར་ སླེབས་ སྐབས་ ལག་ སྐྱོར་ འདྲུད་ འཐེན་
འཁོར་ལོ་གཏོང་མཁན་གསུམ་ཤོ་རྒྱག་གིན་སྐད་ཀྱིས་བརྒྱངས་ནས་བསྡད་ཡོད་
པ་དང་། ལྟ་རུབ་རྒྱག་མཁན་ཚོས་འདི་ གསོད། དེ་མི་གསོད་ཅེས་ཤོ་ཇུས་
གཏོང་ བཞིན་ཡོད་ པ་ མཐོང་། མགོ་སྐྲ་དྲེག་ པས་ ཁེངས་ ཤིང༌། མདུན་ སོ་
གཅིག་བུད་པའི་ལག་སྐྱོར་འདུད་འཐེན་འཁོར་ལོ་གཏོང་མཁན་ཞིག་གིས་ཁོ་མོ་
མཐོང་འཕྲལ་“ཨ་ཙི་ཨ་ཅག་ལགས། ཕྱག་ཕེབས་གནང་བྱུང་”ཞེས་ཟེར་བས་
ཤོ་པ་ཚང་མས་དུས་ གཅིག་ ཏུ་ཁོ་མོར་བལྟས། དེ་ནས་ཡང་སྐྱེས་པ་ལོ་བཞི་
བཅུར་སོན་ཙམ་ཞིག་གིས་ཁོ་མོར་ལྟ་བཞིན་“ཨ་ཅག་མཛེས་པོ་ཞིག་སླེབས་བྱུང་།
ད་ཡིན་ནའི་ཚར་འདུག གྲོད་པ་རྫིང་ལྟ་བུ་ཆགས་ཚར་བཞག་”ཅེས་ཟེར་བས་
ཚང་མས་གད་མོ་བགད།
བདེ་སྐྱིད་དཔལ་འཛོམས་ཀྱིས་ཁྲེལ་དགོད་དང་མཐོང་ཆུང་དེ་ལྟར་བྱེད་
པ་མཐོང་ཡང་བཟོད་སྒོམ་བྱས་ནས་“ཁྱེད་ཚོར་རྒྱལ་མཚན་ཟེར་བ་ཞིག་རྒྱུས་ཨེ་
ཡོད། ལག་སྐྱོར་འདྲུད་འཐེན་འཁོར་ལོ་གཏོང་མཁན་རེད། ཉེ་ཆར་འདྲུད་
འཐེན་འཁོར་ལོ་གསར་པ་ཞིག་ཉོས་པ་རེད་”ཅེས་བཤད་པས་མགོ་སྐྲ་དྲེག་པས་
ཁེངས་ཤིང་། མདུན་སོ་གཅིག་བུད་པའི་སྐྱེས་པ་དེས་ཤོ་ཕོར་ཡང་བརྡབ་འཕྲོ་
བཞག་ནས་“ཨ་ཅག་ཁྱེད་རང་རྣམ་གླིང་རྒྱལ་མཚན་འཚོལ་མཁན་ཡིན་པ་འདྲ།
ཁོ་ཕ་ཡུལ་ལ་ལོག་ནས་ཉིན་ཁ་ཤས་སོང་”ཞེས་ཟེར། བདེ་སྐྱིད་དཔལ་འཛོམས་
ཀྱིས་“ཅོག་ལྷ་སར་ག་དུས་ཡོང་གི་ཡིན་ཟེར་གྱི་འདུག་གམ”ཞེས་དྲིས་པས་ཁོས་
“དེ་ཤེས་མ་བྱུང་ང་། ཉིན་ཤས་སླེབས་ཨེ་ཡོང་ང༌། ནང་ལ་ ཨ་ཅེ་དང་ཕྲུ་གུ་
ཡོག་རེད་པཱ”ཞེས་བཤད། །
བདེ་སྐྱིད་དཔལ་འཛོམས་ཀྱིས་གནས་ཚུལ་དེ་དག་ཤེས་རྗེས་ཁོ་ཚོས་ཟེར་
བའི་རྒྱལ་མཚན་དེ་རང་ཉིད་ཀྱིས་འཚོལ་དགོས་པ་དེ་རང་ཡིན་པ་ཐག་ཆོད།
མི་དེས་ང་ལ་མགོ་སྐོར་བཏང་བ་འདྲ་སྙམ་པ་དང་། ཁོག་ནང་ནས་སྒུལ་བཞིན་
96



ཉམ་ཆུང་བུ་མོའི་ལས་དབང༌།
པའི་ཕྲུ་གུར་ཡང་ཁོང་ཁྲོ་བཟས། མོས་གོམ་པ་ལྗིད་ཏིག་ཏིག་སྤོ་བཞིན་མདུན་
དུ་བསྐྱོད་བཞིན་སེམས་ནང༌ སྔོན་ཆད་བུ་ རྫིའི་ སྦྱིན་ བདག་ གིས་ མགོ་ བསྐོར་
བཏང་ནས་ལོ་ཤས་སྡུག་གཡོག་རྒྱུག་ཏུ་བཅུག དེ་ནས་མ་ཉེས་ཁག་གཡོག་བྱས་
ཏེ་འགྲོ་རུ་བཅུག ཐབས་སྐྱོ་པོ་དེ་འདྲའི་འོག་ཏུ་རང་གིས་དཀའ་ལས་བརྒྱབ་
ནས་འགྲོ་སྡོད་འཕེར་ཙམ་བྱུང་ཡང་ད་ཆ་སླར་ཡང་ཁོག་པའི་ནང་ཕ་མེད་པའི་
ཕྲུ་གུ་ཞིག་བྱུང་སྙམ་སྟེ་ཡིད་གདུང་བས་ནོན། སྡུག་རུས་ཆེན་པོས་རྐང་ཐང་དུ་
ཆུ་ཚོད་གཅིག་ཙམ་བསྐྱོད་རྗེས་གཞི་ནས་གནས་སྡོད་བྱེད་སའི་ཁང་པའི་སྒོ་
འགྲམ་དུ་འབྱོར། །
དེ་ནས་ཉིན་བཅུ་གྲངས་ཤིག་བདེ་སྐྱིད་དཔལ་འཛོམས་སྔར་བཞིན་ཐེར་
ཆུང་ནང་ཤིང་ཏོག་བླུགས་ཏེ་ཚོང་བར་བསྐྱོད་ཀྱང་ཕྲུ་གུའི་སྐྱེ་ཟླ་ཤར་ཟིན་པས་
ལམ་དུ་མགྱོགས་པོ་འགྲོ་མི་ཐུབ་ལ་སྐབས་འགར་ཟུག་གཟེར་ལྡང་བས་རང་སར་
མི་སྡོད་ཀ་མེད་དུ་གྱུར་ཞིང༌། ཀུ་ཤུ་ཚོང་བར་འགྲོ་མཚམས་མི་འཇོག་ཀ་མེད་དུ་
གྱུར། དེ་སྔ་བུ་རྫིར་སོང་ནས་བྱུང་བའི་གླ་ཆ་དེ་དག་རྒྱལ་མཚན་ལ་ཁ་བསླུས་
ཤོར་ནས་ཤིང་གཅིག་ཀྱང་མེད། ཀུ་ཤུ་བཙོངས་ནས་བྱུང་བའི་དངུལ་སྨར་སྒོར་
ཆིག་སྟོང་དྲུག་བརྒྱ་ལྷག་ཙམ་དེ་སྐྱེ་གྲབས་ཡོད་པའི་ཕྲུ་གུ་དང་མོ་རང་གི་ཚེ་སྲོག་
རྟེན་ས་ལྟ་བུར་གྱུར། ཁོ་མོས་དངུལ་དེ་ནས་མར་རྒྱ་མ་ཁ་ཤས་དང་། རྩམ་པ།
ཕྲུ་གུ་འགྲིལ་རྫས་སོགས་སྔོན་གྲབས་བྱས་ནས་ཉོས། བསམ་བློ་གཏོང་གིན་དེ་སྔ་
སྨན་ཁང་དུ་ཕྲུ་གུ་སྐྱེ་རྒྱུའི་བསམ་བློ་བཏང་བ་དེ་རྦད་དེ་རྨི་ལམ་ལྟ་བུར་སོང་བ་
ཤེས། གློ་བུར་དུ་གཡང་སྐྱིད་སྒོའི་ནང་ཡར་འཛུལ་ཡོང་བ་དང༌། ཁོ་མོས་བདེ་
སྐྱིད་དཔལ་འཛོམས་ཡིད་མུག་ནས་བསྡད་ ཡོད་ པ་མཐོང་འཕྲལ་ “བདེ་སྐྱིད་
དཔལ་འཛོམས། ཁོ་ཐོ་ཕྲུག་གཏོང་མཁན་བྱོལ་སོང་དེ་ད་དུང་སླེབས་མ་བྱུང་
ངས་”ཞེས་ཟེར་བས་ཁོ་མོས་མགོ་བོ་གཡུག་གཡུག་གཏོང་བཞིན་“ཨ་ཅག ད་
ཚར་སོང་། འཇིག་རྟེན་མི་ཡུལ་གྱི་དམྱལ་བ་ངས་མཐོང་བ་འདུག འཁྲིས་ལ་
མི་གཅིག་ཁྱི་གཅིག་མེད་པར་ཕྲུ་གུ་ག་འདྲ་བྱས་ནས་སྐྱེ་དགོས་སམ། སྡུག་པོ་



ཉམ་ཆུང་བུ་མོའི་ལས་དབང་།
འདི་འདྲ་མཐོང་བ་ལས་སྐད་ཅིག་ཉིད་ལ་ཤི་རོགས་བྱས་ན་བདེ་བ་རེད་”ཅེས་
ཤོད་ཀྱིན་མིག་ཆུ་བཏང་། །
གཡང་སྐྱིད་ ཀྱིས་ གནས་ ཚུལ་ དེ་ དག་ མཐོང་ རྗེས་ “ བདེ་ སྐྱིད་ དཔལ་
འཛོམས། བསམ་བློ་གང་བྱུང་མ་གཏོང་། སྔོན་ལ་རང་ གི་ ཕ་མ་གཉིས་ལ་
འབྲེལ་བ་བྱས་ན་དགའ་གི་རེད་”ཅེས་བཤད་པས་ཁོ་མོས་“ཡོང་གི་མ་རེད། ད་
ལྟ་གནས་ཚུལ་ཐབས་སྡུག་པོ་འདི་འདྲ་ཕ་མར་བཤད་ན་རྒད་འཁོགས་རླུང་གིས་
སྐྱེལ་ཉེན་ ཡོད། པཱ་ལགས་ ལྷ་ སར་ མ་ ཕེབས་ པར་ ཡུན་ རིང་ སོང་། སང་
གནངས་ཕེབས་ན་སྙམ་ནས་ཞེད་ཀྱི་འདུག་” ཅེས་བཤད། གཡང་སྐྱིད་ཀྱིས་
མནོ་བསམ་ཞིག་བཏང་རྗེས་“མ་གཞི་ད་ག་རེད། ཕ་མས་མི་ཤེས་བཞིན་དུ་རང་
གིས་ཐག་རང་གཅོད་བྱས་ནས་ཁྱོ་ག་བཙལ། དེ་ཡང་མི་སྡུག་ཅག་དེ་འདྲ་ཞིག་
དང་ཁ་ཐུག་བརྒྱབ་ནས་ད་ལྟ་ཕྲུ་གུ་གྲོད་ཁོག་གང་བྱུང༌། ཕ་མར་སྐྲག་དགོས་
པའི་དོན་རེད། ད་ཡིན་ནའང་ལས་ཀ་ཚར་བས་ཐབས་ཤེས་གང་ཡོད། པཱ་
ལགས་ལྷ་སར་ཕེབས་ན་དགའ་དང་དགའ་” ཞེས་བཤད། བདེ་སྐྱིད་དཔལ་
འཛོམས་ཀྱིས་མགོ་བོ་གཡུག་གཡུག་གཏོང་བཞིན་“ཨ་ཅག་གཡང་སྐྱིད། ད་ཆ་
འགྱོད་པ་བྱ་རྒྱུ་ཤ་སྟག་རེད། གལ་སྲིད་ངས་བློས་མི་འཁེལ་བའི་མི་དེ་འདྲ་ཞིག་
དང་འབྲེལ་བ་མ་བྱས་ན་ཨ་ཅག་རང་དང་འདྲ་བར་གནས་བཟོད་བདེ་པོས་སོ་
སོའི་འཚོ་བ་བསྐྱལ་ཆོག་གི་རེད། ང་ཚོའི་གྲས་ལྷ་སར་འཚོ་བ་ཁུངས་འཁྱོལ་
ཙམ་ལས་མེད་པར་ད་དུང་ལན་ཆགས་ཕྲུ་གུ་སྐྱེ་རྒྱུ་འདི་འདྲ་འགྱེལ་བའི་སྒང་ལ་
རྡོག་བརྫིས་ཟེར་བ་དེ་དངོས་གནས་བྱུང་སོང”ཞེས་འགྱོད་གདུང་གིས་ནོན་
པའི་སྐད་ཆ་བཤད།
གཡང་སྐྱིད་ཀྱིས་ཁོ་མོའི་སྐད་ཆ་ཉན་རྗེས་ “བདེ་སྐྱིད་དཔལ་འཛོམས།
ད་སེམས་ཁྲལ་བྱས་ཀྱང་ཕན་ཐོགས་གང་ཡོད། དེ་སྔོན་གྱི་བསམ་ཚོད་ལྟར་སྨན་
ཁང་དུ་ཕྲུ་གུ་སྐྱེ་བར་འགྲོ་རྒྱུ་དེ་མ་བྱུང་ཚར་བ་རེད། ང་ཚོའི་ལག་ཏུ་ཡོད་པའི་
དངུལ་གྱིས་སྨན་ཁང་གི་སྐྱེ་གཡོག་གླ་ཆ་སྤྲོད་ག་ནས་ཐུབ། ཡིན་ནའི་གང་ཡང་
98



ཉམ་ཆུང་བུ་མོའི་ལས་དབང་།
བྱེད་ཀྱི་མ་རེད། རང་གི་ཕྲུ་གུའི་སྐྱེ་གཡོག་ངས་བྱས་ཆོག མ་བུ་གཉིས་བདེ་
ཐང་ཡོང་དང་ཡོང་། རང་བསམ་བློ་ཐོངས་དང་། ང་ཚོའི་གྲས་ཀྱི་མི་ག་ཚོད་
ཙམ་འདུག་གམ།། འདི་ཚོ་ཚང་མ་སྨན་ཁང་དུ་མ་ཕྱིན་པར་སྐྱེས་པ་ཤ་སྟག་མ་
རེད་པས། གལ་སྲིད་སྨན་ཁང་དུ་ཕྲུ་གུ་སྐྱེ་བར་འགྲོ་མ་ཐུབ་པ་ཙམ་གྱིས་མ་བུ་
བདེ་ཐང་ཡོང་གི་མེད་ན་ད་ཚོད་བོད་པའི་མི་ལྷག་གི་མ་རེད་”ཅེས་བཤད་པ་མ་
ཟད། ཁོ་མོས་སྐྱེ་གཡོག་བྱ་རྒྱུ་ཁས་བླངས་པ་ནས་བཟུང་བར་གསེང་བྱུང་ཚད་
དུ་ཁོ་མོར་ལྟ་བར་ཡོང་བ་དང་དེ་ནས་ ཉིན་ ཤས་སོང་རྗེས་བདེ་སྐྱིད་དཔལ་
འཛོམས་ཀྱི་ཁྱིམ་དུ་མལ་ཆས་སྤོས་ཏེ་མཚན་མོ་ཁོ་མོའི་འཁྲིས་སུ་ཉལ། །
ས་གཞི་ཆེན་པོར་དཔྱིད་ཀྱི་དྲོད་རླུང་འུར་འུར་ལྡང་ཞིང་། ལྷ་སའི་ལྷོ་
བྱང་གི་རྫ་རི་དང་སྤང་རིའི་ངོས་ཀྱི་འཁྱགས་རོམ་གང་ཡོད་པ་དག་བཞུར་ཏེ་
སྣུམ་ཚིལ་ཚིལ་བྱེད་པའི་ཉིན་ཞིག་ཞོགས་པའི་ཆུ་ཚོད་བཅུ་པ་ཙམ་ལ་བདེ་སྐྱིད་
དཔལ་འཛོམས་ལ་སྐྱེ་ཟུག་མྱུར་པོ་ལྡང་བས་གཡང་སྐྱིད་ཀྱིས་མགྱོགས་མྱུར་སྔོན་
ནས་གྲབས་པའི་ཕྲུ་གུ་འགྲིལ་རས་དང་། ལྟེ་བ་གཅོད་པའི་ཇེམ་ཙེ་སོགས་གྲ་
སྒྲིག་བྱས་པ་མ་ཟད། མར་ཁུ་ཇ་དམ་ཆུང་བ་གང་བརྒྱངས་ཤིང་། བུ་རམ་གོང་
བུ་གཅིག་ ཞིབ་ མོར་ བརྡུངས་ ཏེ་ མར་ ཁུའི་ ནང༌ བླུགས། བདེ་ སྐྱིད་ དཔལ་
འཛོམས་ཀྱིས་དེ་དག་མཐོང་བ་དང་སྐྱེ་ཟུག་གི་བར་མཚམས་ཤིག་ཏུ་“ ཨ་ཅག་
གཡང་སྐྱིད། བུ་རམ་མར་ཁུའི་ནང་ཏོག་ཙམ་སྐོལ་དགོས་ཀྱི་མེད་དམ་”ཞེས་
ཟེར་བས་ཁོ་མོས་“དེ་འདྲ་ཡིན་གྱི་རེད། རང་གིས་དེ་འདྲ་བྱེད་དགོས་ཀྱི་རེད་
ཟེར་བ་ཐོས་མྱོང་ཡོད་ན་ཡག་པོ་བྱུང༌། ང་ལ་རྒྱུས་ཡོག་མ་རེད་ད་”ཞེས་ཇ་དམ་
ནང་གི་མར་ཁུ་ཚོ་པོ་ཧུའུ་ནང་བཏོན་རྗེས་བུ་རམ་བླུགས་ཏེ་བསྐོལ།
གཡང་སྐྱིད་ ཀྱིས་ མར་ ཁུ་ བསྐོལ་ནས་ ཇ་ དམ་ ནང་ བླུགས་ བཞིན་ པའི་
སྐབས་བདེ་སྐྱིད་དཔལ་འཛོམས་ལ་ཟུག་རྔུ་དྲག་པོ་བརྒྱབ་ཅིང་། ཧ་ལམ་སྐྲ་
རྐང་རེ་རེའི་ཐོག་ནས་རྔུལ་ཆུའི་ཐིགས་པ་རེ་བབས་མོད། འོན་ཀྱང་ཁོ་མོས་ན་
སྐད་ཚིག་གཅིག་མ་བརྒྱབ་པར་ཨམ་གཙིགས་བསྡམས་ནས་བསྡད་པས་ཙེར་སྒྲ་



ཉམ་ཆུང་བུ་མོའི་ལས་དབང་།
དང་བཅས་ སྐྱེས་ སྟོབས་ ཤིན་ ཏུ་ ཞན་ པའི་ ཕྲུ་ གུ་ དམར་ འབྱར་ ཞིག་ བཙས།
གཡང་སྐྱིད་ཀྱིས་བློ་ཁོག་ཆེན་པོས་ལྟེ་བཅོས་བྱས་པ་དང༌། གཅིག་གོ་བརྒྱ་ཆོད་
བྱེད་པ་ལྟར་བདེ་སྐྱིད་དཔལ་འཛོམས་ཀྱི་མགོ་བོར་མར་ཁུ་བྱུག་སྟེ་རླུང་སངས་
བཀག་པ་དང་། བུ་རམ་བརྒྱབ་པའི་ཆང་དང་། མར་ཁུ་བཞུར་མ་བཅས་རིམ་
བཞིན་ཨུ་ཚུགས་བརྒྱབ་ནས་ སྟེར། ལག་ པ་འཆང་དཀའ་བའི་ཕྲུ་གུ་དམར་
འབྱར་དེ་རས་སྤུ་མར་ག་ལེར་བསྒྲིལ་ནས་བདེ་སྐྱིད་དཔལ་འཛོམས་ཀྱི་བྲང་འོག་
ཏུ་བསྐྱལ་ནས་འོ་མ་བསྣུན་དགོས་ཞེས་མངགས། བདེ་སྐྱིད་དཔལ་འཛོམས་
ཀྱིས་གཡང་སྐྱིད་ལ་ལྟ་སྐབས་ཁོ་མོའི་སྟོད་གོས་དང་གོས་ཐུང་ལ་ཁྲག་རལ་གྱིས་
སྦགས་ཡོད་ཀྱང་བཙོག་སྣང་མི་བྱེད་པར་ཕར་རྒྱུག་ཚུར་རྒྱུག་བྱེད་པ་མཐོང་བས་
སེམས་འགུལ་ཐེབས་ནས་མིག་གཉིས་མཆི་མས་བཀང་། །
གཡང་སྐྱིད་ཀྱིས་ཁོ་མོའི་མིག་ལ་མཆི་ཞགས་འཁོར་བ་མཐོང་རྗེས་“བདེ་
སྐྱིད་དཔལ་འཛོམས། ད་ཡིན་ན་ངུ་དགོས་མ་རེད། དངོས་ གནས་ དགོད་
དགོས་རེད་ད། མ་སྨད་སྲོག་མགོ་ཐོན་པ་འདི་ལས་བཀྲ་ཤིས་པ་གང་ཡོད་”ཅེས་
ཟེར། བདེ་སྐྱིད་དཔལ་འཛོམས་ཀྱིས་“ཨ་ཅག ཕྲུ་གུ་འདི་བུ་རེད་དང་བུ་མོ་
རེད་”ཅེས་དྲིས་པས་གཡང་སྐྱིད་ཀྱིས་“བུ་མོ་རེད། བུ་མོ་དགའ་གི་རེད། བུ་
ཡིན་ན་ཡང་ལས་རྒྱུ་འབྲས་མེད་པའི་རྒྱལ་མཚན་ཁོ་འདྲ་པོ་ཞིག་སྐྱེ་སྲིད་”ཅེས་
བཤད། དེ་ལྟར་ཉིན་གསུམ་རིང་གཡང་སྐྱིད་ཀྱིས་སྐྱེ་གཡོག་རྒྱུག་སྟེ་ཆང་འཚོང་
བར་འགྲོ་འཁོམ་མ་བྱུང་། བང་སངས་པའི་ཞོགས་པ་གཡང་སྐྱིད་ཀྱིས་ཤོག་སྒམ་
ཆེན་པོ་ཞིག་ཡོད་པའི་ནང་ནས་ཕྱུ་པ་དང་འོག་འཇུག་གསར་པ་ཡོད་པ་བཏོན་
ནས་བདེ་སྐྱིད་དཔལ་འཛོམས་ལ་ གཡོགས་ པ་དང་། རྫ་ ཕོར་ ནང༌ བསངས་
བདུག་སྟེ་གྲིབ་སེལ་བྱས། བདེ་སྐྱིད་དཔལ་འཛོམས་ཀྱིས་མལ་དུ་བཏིངས་པའི་
ཕྱིང་གདན་ནག་པོ་ཁྲག་ཆུས་འཚོས་པ་དེ་བཏོན་ནས་འགྱིག་རས་ཆེན་པོ་ཞིག་གི་
ནང་བླུགས་པ་དང༌། རྫས་འགྱུར་ཚི་སྣ་ལས་བཟོས་ པའི་ ཀ་ བལ་ལི་ལྗང་ ཁྲ་
གསར་པ་ཞིག་ཉལ་གདན་དུ་བཏིང༌།
100



ཉམ་ཆུང་བུ་མོའི་ལས་དབང་།
དེ་ནས་ཟླ་ཕྱེད་ཙམ་སོང་རྗེས་བདེ་སྐྱིད་དཔལ་འཛོམས་ཀྱིས་བསམ་བློ་
ཡང་ཡང་བཏང་ཞིང་། ད་ནི་ཉལ་བསྡད་ན་ལྟོ་གོས་ག་ནས་ཡོང་། ཁྲོམ་ལ་ཕྱིན་
ན་དགའ་སྙམ་སྟེ་ཀུ་ཤུ་ཚོང་དུ་འགྲོ་རྒྱུའི་སྟ་གོན་བྱས། གཡང་སྐྱིད་ཀྱིས་དོན་དེ་
ཤེས་རྗེས་“བདེ་སྐྱིད་དཔལ་འཛོམས། ཁྱེད་རང་གིས་ཐེར་ཆུང་དྲུད་ནས་ཁྲོམ་
དུ་འགྲོ་ཐུབ་ཀྱང་ཕྲུ་གུ་དམར་འབྱར་སྒལ་པར་འཁྱེར་ནས་འགན་བཟོད་ཀྱི་རེད་
དམ། གནས་སྐབས་རིང་འགྲོ་དགོས་མ་རེད། ང་གཉིས་ཆུང་བྱིས་པའི་དུས་
ནས་གཤིབ་མ་མྱོང་ཡང་ལས་དབང་གིས་བསྐོས་པའི་གྲོགས་མོར་གྱུར་པ་རེད།
ང་གཉིས་འཚོ་བ་རྒྱས་སྤྲོས་མ་བྱུང་ཡང་མ་ལྟོགས་མ་སྐོམ་པའི་ལས་ཀ་ངས་བྱེད་
ཐུབ། གཞི་རྐང་དེང་སང་སྐྱ་ཟད་སྔོ་ཐུག་གི་སྐབས་ལ་ཀུ་ཤུ་ཡང་སྤུས་དག་པོ་
མེད་པས་བྲིན་ཁ་རྒྱུགས་པོ་མེད། ངས་ཉིན་རེ་ཆང་བཙོངས་པའི་ཁེ་བཟང་གིས་
མི་གཉིས་ལྟོ་ཚེ་མི་འགྲོ་བ་མེད་”ཅེས་བཤད་དེ་བདེ་སྐྱིད་དཔལ་འཛོམས་ཁྲོམ་ལ་
ཀུ་ཤུ་ཚོང་བར་འགྲོ་རྒྱུ་བཀག་འགོག་བྱས། དེ་ནས་ཟླ་བ་གསུམ་ལྷག་ཙམ་རིང་
བདེ་སྐྱིད་ དཔལ་ འཛོམས་ ཁྱིམ་ དུ་ བསྡད་ ནས་ ཕྲུ་ གུར་ གཡོག་ བྱེད་ པ་ དང༌།
གཡང་སྐྱིད་ཀྱིས་ཉིན་ལྟར་གཙུག་ལག་ཁང་གི་མདུན་ཆང་འཚོང་བར་བསྐྱོད་
རུང་མཆོད་མཇལ་ཞུ་བར་ཡོང་མཁན་ལ་ཆང་ ཕུད་འཚོང་ བའི་ ཚོང་གཉེར་
ལའང་འགྲན་རྩོད་ཤུགས་ཆེན་བྱུང་སྟེ་གྲོང་གསེབ་ཁག་ནས་ཡོང་བའི་གཞོན་ནུ་
མ་ཁྱུ་དང་ཁྱུས་ཆང་ཕུད་བཙོངས་ཏེ་གཡང་སྐྱིད་ཀྱི་ཆང་ཕུད་ཀྱང་སྔོན་མ་ནང་
བཞིན་བྲིན་པོ་མེད་པར་ཁེ་བཟང་ཆུང་དུ་སོང་བ་མ་ཟད། ཐ་ན་སྐབས་འགར་
ཆོས་མཇལ་ཞུ་མཁན་རེ་ཟུང་ལ་ཨུ་ཚུགས་བརྒྱབ་ནས་ཆང་འགྱིག་དམ་གསུམ་
བཞི་ཙམ་བྲིན་པ་མ་གཏོགས་དེ་བྱིངས་ཆང་ཕུད་འགྱིག་དམ་ཉི་ ཤུ་སྐོར་ཞིག་
དགོང་དྲོ་ རང་ འཇགས་ སུ་ ལོག་ འཁྱེར་ དགོས་ ཀྱི་ ཡོད། བདེ་ སྐྱིད་ དཔལ་
འཛོམས་ཀྱིས་གནས་ཚུལ་དེ་དག་ཤེས་རྗེས་ད་ནི་གཡང་སྐྱིད་ལ་རང་ཉིད་གསོ་
རྒྱུའི་རྡོག་ཁྲེས་བཀལ་ན་ག་ནས་འགྲིག་སྙམ། གཡང་སྐྱིད་ཀྱིས་ཀུ་ཤུ་ཚོང་བར་
གནས་སྐབས་འགྲོ་མི་དགོས་ཞེས་སྔར་བཞིན་ཁ་ཏ་ག་ཚོད་བྱས་རུང་མ་ཉན་པར་
101



ཉམ་ཆུང་བུ་མོའི་ལས་དབང་།
ཕྲུ་གུ་སྒལ་པར་འཁྱེར་ནས་ཀུ་ཤུ་ཚོང་བར་བསྐྱོད། མིག་ཁ་ཕྱེ་བ་ཙམ་གྱི་ཁྱི་ཕྲུག་
ལྟ་བུའི་ཕྲུ་གུ་དམར་འབྱར་ཞིག་སྒལ་པར་འཁྱེར་ནས་ཀུ་ཤུ་ཚོང་དུས་མི་མང་པོ་
ཞིག་གིས་སྙིང་རྗེ་བྱས་ནས་ཁོ་མོའི་ས་ནས་ཀུ་ཤུ་ཞོ་བའི་སྣང་ཚུལ་རྟག་པར་
མཐོང་བས་བདེ་སྐྱིད་དཔལ་འཛོམས་ཀྱི་སེམས་ལ་“བོད་ཁ་བ་ཅན་གྱི་མི་འདི་ཚོ་
དངོས་གནས་སེམས་བཟང་བཀའ་དྲིན་ཅན་རེད། གལ་སྲིད་སྙིང་རྗེ་མེད་ན་
རང་ཉིད་ཀྱི་ཀུ་ཤུ་དམིགས་བསལ་འདི་འདྲ་བྱས་ནས་བྲིན་ག་ལ་ཐུབ་སྙམ་ཞིང་།
ཀུ་ཤུ་རྒྱ་མ་གང་དོ་ལས་མི་ཉོ་མཁན་གྱི་མི་ལའང་ཁམས་བདེ་ལམ་འགྲོ་ཡོང་བའི་
སྨོན་ལམ་འདེབས་ཀྱི་ཡོད།
དེ་ལྟར་ཡང་བདེ་སྐྱིད་དཔལ་འཛོམས་ཀྱི་ཕྲུ་གུ་དམར་འབྱར་དེ་ཡང་ཡང་
གྲོད་པ་བཤལ་བ་དང༌། ཡང་མིན་ན་ཆམ་པ་རྒྱག་པ་སོགས་བྱས་ཏེ་ཀུ་ཤུ་ཚོང་
བར་རྟག་ཏུ་འགྲོ་མི་ཐུབ་ལ་སྐབས་རེ་སྔ་དྲོ་ཀུ་ཤུ་སྡེབ་ཉོ་བྱས་རྗེས་ཕྱི་དྲོ་ཕྲུ་གུ་
བདེ་པོ་མེད་པར་ཀུ་ཤུ་ཚོང་དུ་འགྲོ་མ་ཐུབ་པར་ལུས་པ་དང་། ཀུ་ཤུ་ཡང་རྙིད་
ནས་དེ་བས་བྲིན་དཀའ་བར་གྱུར་པ་མ་ཟད། གཡང་སྐྱིད་ཀྱི་ཆང་འཚོང་ལའང་
ལམ་འགྲོ་མ་རྒྱུག་པར་ཁེ་འབབ་ཉིན་རེ་ལས་ཉིན་རེ་ཆུང་དུ་སོང་ སྟབས་ ཁོ་
གཉིས་ཀྱིས་རྩོམ་ པ་ལ་ཟ་ཚོད་དང་། ཇ་ ཐང་ལ་འཐུང་ཚོད་བྱ་དགོས་ པའི་
གནས་སུ་གྱུར། ལོ་གཉིས་ཙམ་རིང་བདེ་སྐྱིད་དཔལ་འཛོམས་ཀྱིས་དཀའ་སྡུག་
བཟོད་བསྲན་བྱས་ཏེ་ཀུ་ཤུའི་ཚོང་འདི་ལས་མ་བུ་གཉིས་ལ་སྐྱིད་པའི་ཉི་མ་ཞིག་
ཤར་རྒྱུའི་རེ་བ་བྱས་མོད། འོན་ཀྱང་ཀུ་ཤུའི་ཚོང་དེར་མ་གནས་ཆེན་པོ་གཏོང་
མ་ཐུབ་པའི་དབང་གིས་གཏན་འཁེལ་གྱི་ཁྲོམ་བཀྱག་གཅིག་ཀྱང་བཟུང་མ་ཐུབ་
པར་རྟག་པར་ཁྲོམ་ར་དོ་དམ་མཁན་དང་། གྲོང་ཁྱེར་དོ་དམ་མཁན་གྱི་ལྟ་སྲུང་
འོག་བྲོས་བྱོལ་དུ་འགྲོ་གིན་ཀུ་ཤུ་ཚོང་གིན་ངལ་བས་མནར་ཏེ་ལོ་ན་ཉེར་གསུམ་
ལས་མ་སོན་ཡང་ངོ་གདོང་ལ་འཚོ་བའི་གཉའ་གནོན་གྱིས་མནར་བའི་གཉེར་
རིས་ཕྲ་མོ་འགའ་ཡང་ཐོན།།
ཉིན་ཞིག་དགོང་དྲོ་ས་རུབ་མཚམས་སུ་ཁང་བདག་ཚེ་དབང་ཟེར་བ་དེ་
102



ཉམ་ཆུང་བུ་མོའི་ལས་དབང་།
བདེ་སྐྱིད་དཔལ་འཛོམས་ཀྱི་སྡོད་སར་སླེབས། “ཝ་ཡེ་བུ་མོ། རང་གིས་ཟླ་བ་
གསུམ་གྱི་ཁང་གླ་སྒོར་བདུན་བརྒྱ་ལྔ་བཅུ་ཆད་འདུག་ག རྩིས་ཤིག་བརྒྱབ་ན་
ཏག་ཏག་མ་རེད་པས། ད་དུང་འགྱངས་ཆད་བཞག་ན་རྗེས་སུ་སྤྲོད་མི་ཐུབ་པ་
བྱེད་ཀྱི་རེད་ད་” ཞེས་ཟེར། བདེ་སྐྱིད་དཔལ་འཛོམས་ཀྱིས་ “ ཅོག་ཚེ་དབང་
ལགས། ཐུགས་ཁག་གཏན་ནས་མེད། ཁ་སེང་ངས་ཉིན་ཤས་འགྱངས་རོགས་
ཞུས་ནས་ད་བར་ཟླ་བ་གསུམ་ཕྱིན་ཚར་བ་རེད། ཡིན་ནའི་ད་ལྟ་གུས་མོའི་ལག་
པར་ཟ་རྟེན་ཟེར་ནའང་འདྲ། ཚོང་གི་མ་རྩ་ཟེར་ནའང་འདྲ་སྒོར་དྲུག་བརྒྱ་
ལྷག་ཙམ་ལས་མེད། ཐུགས་རྗེས་གཟིགས། འདི་ནས་སྒོར་སུམ་བརྒྱ་ཕུལ་ནས་
འཕྲོས་དེ་དག་རྗེས་སུ་འབུལ་རྒྱུར་ཐོ་བསྐྱོན་རོགས་གནང་”ཞེས་བཤད། །
ཚེ་དབང་གིས་སྒོར་སུམ་བརྒྱ་ཚུར་བླངས་ནས་“ཁྱེད་ཚོའི་གྲས་ལ་ཁང་གླ་
བཏང་ན་འདི་འདྲ་རེད། མི་ཚོ་རྒྱ་རིགས་ལ་ཁང་གླ་བཏང་ན་དངུལ་སྔོན་ལ་
སྤྲོད་ཀྱི་འདུག་”ཅེས་བཤད་པ་དང་། ཡང་ཁོས་ཁང་ཆུང་དེའི་ནང་མིག་མྱུལ་
ཞིག་བརྒྱབ་ སྟེ་ མ་ སྨད་ གཉིས་ པོར་ རྩོམ་ པ་ རས་ ཕད་ ཕྱེད་ ཙམ་ ཞིག་ དང༌།
འབྲོས་དུང་བན་གང་ལས་འབྲུ་རིགས་གཞན་གང་ཡང་མེད་ལ་ཤ་མར་སྔོ་ཚལ་
སོགས་གང་ཡང་མཐོང་རྒྱུ་མེད་པར་ལམ་འགྲུལ་པ་ཚ་ཕོགས་བརྒྱབ་ནས་བསྡད་
པ་ལྟ་བུ་མཐོང་རྗེས་སེམས་ནང་སྐྱོ་སྣང་ཞིག་ངམ་ངམ་དུ་འཆར་ནས་ “བུ་མོ།
ད་འོ་ན་རྗེས་སུ་ཚོང་ཨའུ་ཙམ་བྱུང་ན་ཁང་གླའི་འཕྲོས་དེ་དག་སྤྲད་ན་འགྲིག་གི་
རེད་”ཅེས་བཤད་དེ་ཕྱིར་ཐོན། སྐབས་དེར་གཡང་སྐྱིད་དེ་གར་འཛུལ་ཡོང་
བས་བདེ་སྐྱིད་དཔལ་འཛོམས་ཀྱིས་ཁང་བདག་གིས་ཁང་གླ་དེད་པའི་སྐོར་དང་
ཁང་གླའི་ཆད་རྗེས་སུ་སྤྲོད་རྒྱུའི་སྐོར་སོགས་བཤད། །
གཡང་སྐྱིད་དེ་གར་ཡོང་དོན་ནི་སེམས་ཐག་བཅད་ནས་སོ་སོའི་ཕ་ཡུལ་དུ་
ལོག་རྒྱུའི་སྐོར་གྲོས་བྱེད་མཁན་ཡིན་པས་དེ་མུར་ “བདེ་སྐྱིད་དཔལ་འཛོམས།
ད་སྡུག་རུས་ ག་ཚོད་བྱས་རུང་ང་གཉིས་འདྲ་བས་ ལྷ་ སར་བསྡད་ནས་མི་ཚེ་
འཁྱོལ་ཁག་པོ་བྱེད་ པཱ། ང་ རང་ དང་ སྐད་ ཆ་བྱེད་མཁན་ཡིན། ང་གཉིས་
103



ཉམ་ཆུང་བུ་མོའི་ལས་དབང་།
-
སེམས་ཐག་བཅད་ནས་སོ་སོའི་ཕ་ཡུལ་ལ་ལོག་འགྲོ་”ཞེས་བཤད་པས་བདེ་སྐྱིད་
དཔལ་འཛོམས་ཀྱིས་མནོ་བསམ་ཞིག་བཏང་། སེམས་ནང་གཡང་སྐྱིད་ཧྲེང་
ཧྲེང་ཡིན་པས་ཕ་ཡུལ་ལ་ལོག་ཀྱང་སྟབས་བདེ། ད་ཆ་རང་ཉིད་ལ་ཕ་སྟོན་རྒྱུ་
མེད་པའི་ཕྲུ་གུ་ཞིག་སྒལ་པར་འཁྱེར་རྒྱུ་ཡོད་པས་ལུང་པའི་ནང་ངོ་ཚ་པོ་ག་འདྲ་
མ་རེད་དམ་སྙམ་པ་སོགས་ལོག་འདོད་ཀྱང་ལོག་མི་ཤེས་པ་ལྟ་བུའི་གནད་དོན་
གྱིས་སེམས་ཉིད་ཡོངས་སུ་འཆིང་བར་གྱུར།
དེ་ནས་ཉིན་ཤས་སོང་མཚམས་གཡང་སྐྱིད་ཀྱིས་ཟ་འཕྲོ་འཐུང་འཕྲོ་དང་།
འབོལ་གདན་ཆ་གཉིས། ཧ་ཡང་གཅིག ཇ་དམ་ཆེ་ཆུང་གཉིས་བཅས་བདེ་
སྐྱིད་དཔལ་འཛོམས་ཀྱི་སར་བསྐྱལ་ཏེ་སེམས་ ཐག་ཆོད་པོས་ཆུ་ཤུར་རྫོང་གི་
ཕྱོགས་སུ་ལོག གཡང་སྐྱིད་ཕྱིར་ལོག་རྗེས་བདེ་སྐྱིད་དཔལ་འཛོམས་ལ་སྤུན་
མཆེད་ལས་ལྷག་པ་ལྟ་བུའི་གྲོགས་མོ་མེད་པར་གྱུར་པས་སྟོང་སེང་ངེར་གྱུར།
མུ་མཐུད་ཁྲོམ་ལ་ཀུ་ཤུ་ཚོང་བར་བསྐྱོད་གང་ཐུབ་བྱས་རུང་མ་སྨད་གཉིས་ཀྱི་ཚེ་
སྲོག་བཟུང་ཐུབ་ཙམ་གྱི་དངུལ་འབབ་ལས་མེད་པས་ཟླ་རེའི་གློག་རིན་ཡང་སྤྲོད་
མ་ཐུབ་ པར་ ཉིན་ཞིག་ཞོགས་པ་ གློག་ལས་ པ་ཡོང་ སྟེ་ གློག་སྐུད་བཅད་ཅིང་།
ཁང་ཆུང་མུ་ཟིའི་སྒམ་དང་འདྲ་བ་དེའི་ནང་ཡང་ལཱ་མ་སྤར་ཀ་མེད་དུ་གྱུར།
བདེ་སྐྱིད་དཔལ་འཛོམས་འུ་ཐུག་ཐབས་ཟད་དུ་གྱུར་ཏེ་ཉིན་མོ་ཀུ་ཤུ་ཚོང་སྐབས་
འབོད་སྐད་ཀྱང་ཆེན་པོ་རྒྱག་མི་འདོད། མཚན་མོ་མལ་དུ་ཞུགས་རྗེས་གཉིད་མ་
ཁུག་པར་བསམ་བློ་ཡང་ཡང་བཏང་། ཁོ་མོས་བསམ་བློ་ག་ཚོད་བཏང་ཡང་
གང་མྱུར་ཕ་མ་གཉིས་ཀྱི་སར་ལོག་འགྲོ་རྒྱུ་ལས་བཟང་བའི་འཚོ་བའི་ལམ་གཞན་
མེད་པ་རྟོགས།
བདེ་སྐྱིད་དཔལ་འཛོམས་ཀྱིས་ཕ་མའི་འདོད་བློ་ལྟར་སློབ་གྲྭ་ནས་ཁ་བྲལ་
ཏེ་ལྷ་སར་ལོ་བཅུ་ལ་ཉེ་བ་ཞིག་བསྡད་དེ་བུ་རྫིའི་མིང་ཐོག་ནས་གཡོག་མོ་དང་།
གཡོག་མོ་ནས་ཕྱིར་ཕུད་རྗེས་ཀུ་ཤུ་ཚོང་མཁན་བྱས་ཏེ་དཀའ་སྡུག་ཚད་མེད་སྤྱད་
རུང་མཐར་རང་ཡུལ་དུ་ཕྱིར་མ་ལོག་ཀ་མེད་ཐུག་སྐབས་འཁྱེར་རྒྱུ་ལུས་ཀྱི་གྲིབ་
104



ཉམ་ཆུང་བུ་མོའི་ལས་དབང་།
ནག་ཙམ་དང་། ཕ་མེད་པའི་ཕྲུ་གུ་ཞིག་ལས་མེད་པས་གྲོང་ཚོའི་མི་རྣམས་ཀྱིས་
ཁོ་མོར་ཇ་ཆང་དྲངས་ཤིང༌། གདུང་སེམས་མཉམ་སྐྱེ་བྱས་ཏེ་ཕ་མ་གཉིས་ཀྱི་
སར་ལོག་ཡོང་བ་དེ་གདམ་ག་མ་ནོར་བའི་ལམ་ཞིག་རེད་ཅེས་དང་། ཡང་
འགའ་རེས་ ཕ་མའི་ ཤུལ་བཞག་བཟུང་ནས་དཔུང་པ་ས་འོག་ལ་བཅུག་ནས་
དཀའ་ལས་བརྒྱབ་ན་ཞིང་པའི་འཚོ་བ་ཉམ་ང་བ་གང་ཡང་མེད་ཅེས་དངོས་ཡོད་
གནས་ཚུལ་བཤད་དེ་སེམས་གསོ་བྱས་ལ་དེ་ནས་བཟུང་ཉིན་རེ་ལས་མ་འདས་
པར་ཁོ་མོའི་ངོ་གདོང་ལའང་བྱམས་ཕ་མས་བསྐྱངས་པའི་སྣུམ་ཞག་བསྐྱར་དུ་
འཁོར། འོན་ཀྱང་ཁོ་མོ་གནས་སའི་གྲོང་ཚོར་དེ་ནས་བཟུང་དམངས་གཞས་
གསར་པ་ཞིག་བྱུང་བ་སྟེ།
ཕ་མས་མི་དྲན་དགུ་དྲན། །
བུ་མོ་བུ་རྫིར་བཏང་བས། །
གཅེས་ཕྲུག་སྙིང་གི་ནོར་བུར། །
ཚེ་གང་སེམས་གཅོང་བཟོས་སོང་། །
ཞེས་པ་དེའོ། །
105



བཟའ་གསུམ་ཁྱིམ་ཚང་གི་གཏམ་རྒྱུད།
བློ་བཟང་དེ་སྔ་འབྲས་སྤུངས་དགོན་པའི་ཨེན་ཆུང་མང་པོའི་གྲས་ཤིག་
ཡིན། དམངས་གཙོའི་བཅོས་སྒྱུར་བཏང་རྗེས་གྲྭ་པ་དབུལ་ཕོངས་མང་པོ་ཞིག་
གྲོང་གསེབ་ཏུ་ལོག་སྟེ་ས་ཞིང་དང་། ཕྱུགས་ཟོག ལྕང་ཤིང་སོགས་ཀྱི་སྐལ་བ་
བླངས་ནས་སོ་ནམ་པར་གྱུར། སྐབས་དེ་དུས་བློ་བཟང་གི་ཕ་མས་ཁོ་དཔེ་ཆར་
བརྩོན་ཙམ་ཡོད་པར་རེ་བ་བཅོལ་ནས་གནས་སྐབས་སུ་མུ་མཐུད་དགོན་པར་
བཞག འོན་ཀྱང་དགོན་པ་བརྟན་ལྷིང་དེ་ཙམ་མེད་པའི་ཤུགས་རྐྱེན་གྱིས་ཁོའི་
བློ་མ་ཆགས་པར་དཔེ་ཆའི་དགེ་རྒན་གྱིས་སྐུལ་བའི་ཉིན་རེའི་དཔེ་ཆའང་ཁྲལ་
སེལ་ཙམ་ལས་བློ་ལ་བྱང་བ་ཞིག་བྱེད་ཀྱི་མེད་པས་ཁོའི་དགེ་རྒན་གྱིས་འདི་འདྲ་
ཟེ་བསྡད་ན་སྐྱ་མིན་སེར་མིན་ཆགས་དོགས་ནས་ཁོའི་ཕ་མ་གཉིས་ལ་སྐྱ་ཕབ་ན་
བཟང་བ་ཡོད་ལུགས་བཤད་པས་གྲོང་ཁྱེར་ནས་གྲྭ་པ་དབུལ་པོའི་ཁྱིམ་ཚང་གི་
ཁང་སྐལ་ཐོབ་སྟེ་གྲོང་མིའི་ཁོངས་སུ་ཚུད། །
བློ་བཟང་གིས་མུ་མཐུད་ཕ་མ་གཉིས་ཀྱིས་འཚོ་བའི་འགན་འཁུར་བར་
སྐྱབས་བཅོལ་ནས་ལོ་ཤས་སོང་རྗེས་སྔ་རྗེས་སུ་ཕ་མ་གཉིས་ཚེ་ལས་འདས་ཤིང་
ཁོའི་གཅེན་པོ་སྦྱིན་པས་ཁྱིམ་ཚང་གཅིག་ཏུ་མཉམ་དུ་སྡོད་རྒྱུའི་ཁ་ཏ་ཐེངས་མང་
བྱས་རུང་ཁོས་ཁས་མ་བླངས་པར་གཅིག་པུར་བསྡད་པ་དང་གྲོང་ལྷན་ནས་ཁོ་
རང་གྲྭ་པ་བྱེད་མྱོང་ཙང་གཙང་སྦྲ་དོད་པོ་ཡོད་པ་རྒྱུ་མཚན་དུ་བྱས་ནས་བསམ་
སྐྱིད་ཟ་ཁང་གི་མ་བྱན་གྱི་གྲས་སུ་ལས་ཀ་བཀོད་སྒྲིག་བྱས་པ་དང་ཆབས་ཅིག་
གྲོང་ལྷན་གྱི་ལས་བྱེད་པས་ལས་དོན་ཚོགས་ཆུང་དང་མཉམ་དུ་ཁྱིམ་ལ་འོངས་
106



བཟའ་གསུམ་ཁྱིམ་ཚང་གི་གཏམ་རྒྱུད།
ནས་ཁོ་ལ་ཆུ་བཟང་དགོན་པ་ནས་སྐྱ་ཕབ་པའི་ཨ་ནེ་ཞིག་ངོ་སྤྲོད་བྱས་ཏེ་ངེས་
པར་དུ་ཆང་ས་རྒྱག་དགོས་ཀྱི་རེད། ཆང་ས་མ་བརྒྱབ་ན་ལམ་ལུགས་གསར་
པར་ངོ་རྒོལ་བྱས་པར་འགྱུར་གྱི་རེད་ཅེས་སྐབས་དེ་དུས་ཀྱི་ཆབ་སྲིད་ཀྱི་ལས་
འགུལ་དང་འབྲེལ་བ་བྱས་ནས་འཇིགས་སྣང་ཡང་སྐུལ། འོན་ཀྱང་ཨེན་ཆུང་བློ་
བཟང་ནི་ཨུ་ཚུགས་ཚ་བ་ཞིག་ཡིན་པས་གང་ལའང་མི་སྐྲག་པ་ལྟར་ཆང་ས་རྒྱག་
རྒྱུ་ཁས་གཏན་ནས་མ་བླངས་པར་ལོ་མང་ཕོ་ཧྲེང་བར་བསྡད།
ཆོས་དད་རང་མོས་ཀྱི་སྲིད་ཇུས་ལག་བསྟར་དོན་འཁྱོལ་ཇེ་ཟབ་ཏུ་སོང་
ནས་ལྷ་སའི་ནང་གི་གྲྭ་ལོག་མང་པོར་ལས་ཞུགས་བསྐྱར་མ་བྱ་རྒྱུ་བཀོད་སྒྲིག་
བྱས་པ་ལྟར་གྲོང་ཆོས་ལ་ཧ་ཅང་བྲིན་པོ་བྱུང་ནས་གྲྭ་ལོག་མང་པོ་ཞིག་གི་འཚོ་
བར་སྐྱ་ནམ་རྒྱས་པ་མ་ཟད། ཐ་ན་ག་ཡོང་འདི་ཡོང་མེད་པའི་ཁམས་ཕྱོགས་ཀྱི་
གྲྭ་ལོག་དང་ སྡོམ་གཙང་ཡིན་མིན་ཆ་མི་རྟོགས་ པའི་ཨ་ མཆོད་གཟུགས་ཅན་
འགའ་ལའང་གྲོང་ཆོས་བྱེད་པར་འགྲོ་རྒྱུའི་ལས་ཀ་རག་པས་དེ་ཚོས་བློ་བཟང་གི་
སེམས་ལ་གཡོ་ སྒུལ་ ཐེབས། ཁོའི་སེམས་ལ་རང་ཉིད་ ཀྱང་བཀྲུས་ནས་དག་
ཐབས་མེད་པའི་འབྲས་སྤུངས་ཆོས་སྡེ་ཆེན་མོའི་གྲྭ་པ་ཡིན་ལ་གྲོང་ཆོས་ལ་འགྲོ་
བའི་ཆོས་ཡོན་ལྡན་ཡོད། ཟ་ཁང་གི་མ་བྱན་བྱས་ནས་ཟླ་རེར་གླ་ཆ་སྒོར་ལྔ་བརྒྱ་
ཙམ་སྒུག་སྡོད་པ་ལས་རང་གི་ཁྱད་ཡོན་དེར་ལྟ་ཚོད་ཅིག་བྱས་ན་ཁྱད་མཚར་
ཡོང་སྙམ། བློ་བཟང་གིས་ཐེ་ཚོམ་མེད་པར་གྲོང་ལྷན་གྱི་ཀྲུའུ་རེན་མཁས་གྲུབ་
བཙལ། “ཀྲུའུ་རེན་ལགས། གྲོང་ལྷན་ནས་ང་ལ་འཚམས་པའི་ལས་ཀ་འདི་
བཀོད་སྒྲིག་གནང་བས་ད་བར་ལྟོ་གོས་ལ་སེམས་ཁྲལ་མ་བྱུང༌། ཡིན་ནའི་ད་ཆ
...”ཞེས་བཤད་མཚམས་མཁས་གྲུབ་ཀྱིས་“ག་རེ། བློ་བཟང་རང་ལས་ཀ་
གཞན་དག་ཅིག་འཚོལ་རྩིས་ཡོད་པས་”ཞེས་བཤད། ཁོས་ཡ་མར་བྲད་བྱེད་
གཏོང་གིན་ལས་ཀ་གསར་པ་ཞིག་གང་བྱེད་མིན་མ་བཤད་པར་གནས་སྐབས་
ཤིག་ཟ་ཁང་གི་ལས་ཀ་ནས་དགོང་འཁྲོལ་ཡོང་བ་གནང་རོགས་ཞེས་བཤད།
ཀྲུའུ་རེན་མཁས་གྲུབ་ཀྱིས་གད་མོ་དགོད་ཀྱིན་ “འགྲིག་གི་རེད། ད་ཆ་
107



ཉམ་ཆུང་བུ་མོའི་ལས་དབང༌།
བསྒྱུར་བཅོས་སྒོ་དབྱེ་བྱས་ཡོད་པས་རང་གི་འཇོན་ས་གང་དུ་ལས་ཀ་བྱེད་པར་
སོང་ཡང་མ་འགྲིག་པ་མེད། ཡིན་ནའི་རྗེས་སུ་ཁུངས་མ་འཁྱོལ་བར་སླར་ཡང་
ཟ་ཁང་དུ་འཇུག་རོགས་ཞེས་ཡོང་བ་ཡིན་ན་སྐབས་དེ་དུས་ཁྱེད་རང་གི་མ་བྱན་
གྱི་རྐུབ་བཀྱག་དེ་སྡོད་མདོག་ཁ་པོ་མ་རེད། སྐད་ཆ་སྔོན་ནས་བཤད་ཡོད་དཱ”
ཞེས་བཤད་ནས་དགོངས་འཁྲོལ་བྱུང་བས་བློ་བཟང་གིས་ཁ་དན་ཚིག་གནས་བྱ་
རྒྱུའི་སྐད་ཆ་བཤད་ཅིང༌། ་ ཐུགས་རྗེ་ཆེ་ཡང་ཡང་ཞུས་ཏེ་ཕྱིར་ལོག བློ་བཟང་
གིས་རང་གི་གཅེན་པོ་སྦྱིན་པའི་ཁྱིམ་ནས་འགོ་བཙུགས་ཏེ་གྲོང་ཆོས་ལ་སོང་བས་
ཡུན་རིང་མ་སོང་བར་གྲོང་མི་མང་པོ་ཞིག་གིས་བློ་བཟང་ཟེར་བའི་འབྲས་སྤུངས་
དགོན་པའི་གྲྭ་ལོག་དེ་ཆོས་ཀློག་པར་འབོད་ན་བཟང་ལུགས་ཕན་ཚུན་བཤད་དེ་
ཁྱིམ་ཚང་མང་པོ་ཞིག་གིས་ཁོ་གདན་འདྲེན་ཞུ་གི་ཡོད། བློ་བཟང་གིས་ཁྱིམ་
ཚང་གང་དུ་སླེབས་ནའང་དེ་གའི་མོ་རྩིས་ལྷ་གསུམ་གང་ལ་འབབ་པའི་ཞབས་
རིམ་ཧུར་གྱིས་བསྒྲུབས་པ་ལས་སྐུ་ཡོན་གྱི་ཐད་ཚད་གཞི་ཅི་ཡང་མེད་པར་སྦྱིན་
བདག་གིས་ག་ཚོད་ཕུལ་བ་དེ་རང་ལ་ཆ་འཇོག་གི་ཡོད་མོད། འོན་ཀྱང་སྤྱིར་ན་
སྤྱི་ཚོགས་ཐོག་གྲོང་ཆོས་པར་ཉིན་རེ་ཞལ་ལག་ཨང་ཀི་དང་པོ་བཀྱག་པའི་ཐོག་
སྐུ་ཡོན་སྒོར་སུམ་བཅུ་ནས་ལྔ་བཅུ་བར་དང་སྦྱིན་བདག་ཕྱུག་པོ་ཁག་གཅིག་གིས་
སྒོར་བརྒྱ་རེ་ཡང་འབུལ་གྱི་ཡོད་སྟབས་ཁང་གསར་སྒོ་རའི་ཁྱིམ་ཚང་ལྔ་བཅུ་ལྷག་
ཙམ་གྱི་ནང་ནས་བློ་བཟང་ལག་དངུལ་འབེལ་ཤོས་སུ་གྱུར་ཏེ་སྐབས་འགར་གྲོང་
མི་ཁྱིམ་ཚང་རེ་འགར་ལག་དངུལ་སྔ་གཡར་གཏོང་མཁན་ཞིག་ཀྱང་ཆགས།
ཁང་གསར་སྒོ་རའི་ནང་ལོ་བཞི་བཅུའི་གཡས་གཡོན་དུ་སོན་པའི་ཉི་མ་བུ་
ཁྲིད་དང་། དབྱངས་ཅན་མཚོ་མོ་སོགས་མོ་ཧྲེང་ཁ་ཤས་ཡོད་པ་དེ་དག་གིས་
གཅིག་ནས་བློ་བཟང་ སྡོམ་ གཙང་དགེ་འདུན་པ་ཞིག་ཡིན་པའི་ཆ་ནས་ གུས་
བཀུར་ཞུ་བ་དང་། གཉིས་ནས་སྤྱི་ཚོགས་ཐོག་གྲྭ་པ་མང་པོ་ཞིག་གིས་བསམ་
བློར་བཅིངས་འགྲོལ་བཏང་བ་ལྟར་ལོ་བཞི་བཅུ་ལྔ་བཅུ་ སྒྲོལ་རྗེས་ད་གཟོད་
བཟའ་ཟླ་འཚོལ་བའི་སྣང་ཚུལ་ལ་བསམ་ནས་བློ་བཟང་དང་འགྲིག་ན་ཅི་མ་རུང་
108



བཟའ་གསུམ་ཁྱིམ་ཚང་གི་གཏམ་རྒྱུད།
སྙམ་སྟེ་བུད་མེད་ཀྱིས་སྐྱེས་པ་འགུགས་པའི་རྫུ་སྤྲུལ་གང་རུང་སྟོན་གྱི་ཡོད་མོད།
འོན་ཀྱང་བློ་བཟང་གིས་དེ་ཚོར་ཁ་ཡ་བྱ་རྒྱུ་ལྟ་བཞག ཁྲོ་བའི་རྣམ་འགྱུར་ཁྱད་
མཚར་པོ་བསྟན་གྱི་ཡོད་པས་ཚང་མས་ལྐོག་ཏུ་གྲྭ་པ་འདི་དངོས་གནས་དགོན་
པར་མ་བསྡད་ཀྱང་སྡོམ་གཙང་བློས་འགེལ་ཞིག་རེད་ཅེས་གླེང་གི་ཡོད། །
ལས་དབང་གིས་ཁ་ལོ་བསྒྱུར་བ་ཡིན་ནམ་ཡང་ན་སྤྱི་ཚོགས་ཀྱི་ཤུགས་རྐྱེན་
བྱུང་ངམ། ཡང་མིན་ན་གྲྭ་པ་སྐྱིད་དྲགས་ནས་རྒྱུགས་ ཤ་ལངས་པ་ཡིན་སུས་
ཀྱང་རྟོགས་དཀའ་སྟེ། དབྱར་ཟླ་ར་བའི་ཉིན་ཞིག་བློ་བཟང་གྲོང་ཆོས་ལ་འགྲོ་
རྒྱུ་བར་གསེང་བྱུང་སྟེ་ཁ་ཁུ་སིམ་བུར་གཟིམ་ཆུང་ཀ་གཅིག་མའི་ནང་རྒྱུན་འདོན་
གྱི་དཔེ་ཆ་བལྟས་ནས་དབྱིངས་ཞུགས་པའི་སྐབས་“ཏག་ཏག་ཏག་” ཅེས་ཕྱི་སྒོ་
ག་ལེར་བརྡུངས་པའི་སྒྲ་ཞིག་གྲགས་འོང༌། བློ་བཟང་གིས་“ཨ་ཙི། ད་ཡང་
དཔེ་ཆ་དཀྲོག་མཁན་ཞིག་སླེབས་སོང་། ཨོཾ་མ་ཎི་པདྨེ་ཧཱུྃ”ཞེས་གཅིག་ལབ་ཅིག་
བརྒྱབ་རྗེས་བཙུགས་ཕྲུག་གི་ཟླ་གམ་དམར་སྨུག་མར་ཕུད། རྐང་པར་དྲུད་ལྷམ་
གོན་ནས་སྒོ་ཕྱེ་བར་སོང་། “འ་རྫི། ཨ་ཅག་དབྱངས་ཅན་མཚོ་མོ་རེད་འདུག་
གཱ། དོན་དག་ཅི་ཡིན་”ཞེས་ཟེར། ཁོ་མོས་ལྕེ་བསྣར་ཙམ་བྱས། རྒྱུན་དུ་གྲོང་
མི་ཚོའི་འབོད་སྲོལ་ལྟར་“ཨ་ཁུ་བློ་བཟང་ལགས། ཉེ་ཆར་གཟུགས་པོ་བདེ་པོ་ཞེ་
དྲག་མི་འདུག ཁ་ཉིན་སྨན་རྩིས་ཁང་དུ་ནད་རྩིས་ཤིག་བསྐོར་རོགས་གནང་
ཞེས་ཞུས་པ་ཡིན་པས་རིམ་གྲོ་ཏོག་ཙམ་བབས་བྱུང་”ཞེས་ཨམ་ཕྲག་ནས་ཤོག་
ཛར་ཞིག་བཏོན་ནས་བློ་བཟང་གི་ལག་ཏུ་སྤྲད།
བློ་བཟང་གིས་ཤོག་རྫར་ཐོག་བཀོད་པའི་རྩིས་འབྲས་ལ་ལྟ་བཞིན་“སྨན་
བླ་མདོ་ཆོག སྒྲོལ་ཆོག གདུགས་དཀར།… ” ཨོའོ། རིམ་གྲོ་མང་པོ་རང་
བྱེད་དགོས་མི་འདུག་གཱ། ཡིན་ནའི་ཆོ་ག་འདི་གཉིས་ང་གཅིག་པུས་གཏོང་བ་
ལས་ཆོས་རོགས་གསུམ་གདན་འདྲེན་ཞུས་ན་ཡག་གཱ་ཡོང་གི་རེད། ཁྱོད་རང་
གིས་ང་ཚོ་དགེ་ལུགས་པའི་གྲུབ་མཐའ་བྱས་པའི་དགེ་འདུན་པ་གསུམ་འཚོལ་
དང༌། གདུགས་ དཀར་ བརྒྱ་ ཚར་ དེ་ ངས་ བསགས་ ཆོག་” ཅེས་ བཤད། ་
109



ཉམ་ཆུང་བུ་མོའི་ལས་དབང་།
དབྱངས་ཅན་མཚོ་མོས་ “སྐུ་མཁྱེན་ཨ་ཁུ་བློ་བཟང་ལགས་ཁྱེད་ཀྱིས་གཙོ་བོ་
གནང་རོགས། ཆོས་རོགས་གསུམ་པོ་དེ་རྒྱུད་སྨད་གྲྭ་ཚང་ནས་གླ་ཆོག་ཡིན།
ཞུ་ཧམ་ཆེ་བ་ལ་སོང་ཡང་དགོངས་འགལ་མེད་པ་ཞིག སྤྱི་ཟླའི་ཚེས་བཅུའི་ཉིན་
ངའི་བླ་གཟའ་འཁེལ་འདུག་ལ། དེའི་ཉིན་འཕྲོད་སྦྱོར་ཡང་ཡག་པོ་འདུག དེ་
ཉིན་རང་གཏན་འཁེལ་བ་ཞིག་གནང་རོགས་”ཞེས་བཤད། །
བློ་བཟང་གིས་མཛུབ་རྩིས་རྒྱག་གིན་ཁྱིམ་ཚང་མང་པོ་ཞིག་གི་ཁྱིམ་བདག་
གི་མིང་བཏོན། “ཨོའོ། ད་འོ་ན་ཁྱོད་རང་གིས་བཤད་པ་ལྟར་ཚེས་བཅུའི་ཉིན་
ངས་སླེབས་ཡོང་། ཆོས་རོགས་གསུམ་པོ་དེ་ལ་སྐྱབས་འཇུག་ཞུས་ཤོག་”ཅེས་
ཁས་བླངས་པ་དང་དབྱངས་ཅན་མཚོ་མོ་ནང་དུའང་ཤོག་ཅེས་འབོད་རྩིས་མེད་
པར་གྲྭ་པའི་གཤིས་ཀ་ལྟར་ལམ་སེང་གཏམ་ཐག་བཅད་ནས་སྒོ་མནན། ཉིན་
བཞི་སོང་བའི་ཚེས་བཅུའི་ཞོགས་པ་སྔ་པོ་ནས་དབྱངས་ཅན་མཚོ་མོས་མཆོད་
ཁང་ལྕམ་གང་མ་དེར་གད་ཕྱིད་གཙང་མ་བརྒྱབ། སྐུ་གསུང་ཐུགས་རྟེན་གྱི་
མདུན་ལ་ཡོན་ཆབ་ཕུལ་ཞིང་། བདུག་སྤོས་སྤར་ནས་ཨ་ཁུ་བློ་བཟང་དང་རྒྱུད་
སྨད་གྲྭ་ཚང་གི་དགེ་འདུན་པ་གསུམ་ཕེབས་སྒུག་ཞུས། །
ཞོགས་པའི་ཆུ་ཚོད་དགུ་པ་ཡོལ་ཙམ་ལ་བློ་བཟང་གིས་རང་ཁྱིམ་ནས་ཐོན་
ཏེ་སྒོ་ར་དེ་རང་གི་ནུབ་ཏུ་ཡོད་པའི་ཐོག་སོ་གསུམ་པའི་རྡོ་སྐས་འཛེགས་ནས་
དབྱངས་ཅན་ མཚོ་ མོའི་ ཕྱི་ སྒོར་ ལག་ གཡས་ པས་ ལན་ གཉིས་ གཞུས། སྒོ་
བརྡུངས་པའི་སྒྲ་ཐོས་མ་ཐག་དབྱངས་ཅན་མཚོ་མོས་མེ་སྤར་བའི་བསངས་ཕོར་
ཡང་རང་སར་བཞག་སྟེ་ཕྱི་སྒོ་ཕྱེ། “ཨ་ཙི། ཨ་ཁུ་བློ་བཟང་ལགས། ཆིབས་
སྒྱུར་གནང་བྱུང་”ཞེས་མཆོད་ཁང་ནང་གདན་དྲངས། བློ་བཟང་གིས་ཕྲག་པ་
ལས་དཔེ་ཆ་དང་རྡོར་དྲིལ་མཉམ་དུ་བླུགས་པའི་རས་སྐྱེ་རྒྱ་སྨུག་དེ་ཕབ་ནས་
ཅོག་ཙེའི་ཐོག་བཞག “ ཨ་ཅག རྒྱུད་སྨད་གྲྭ་ཚང་གི་ཁོང་ཚོ་སྔ་ཙམ་ཕེབས་
རོགས་ཞུས་པས་”ཞེས་ཟེར། ཁོ་མོས། “ལ་ཡིན། ཁོང་རྣམས་ཚོ་ཕེབས་རན་
ཡོད་”ཅེས་ཟེར། བློ་བཟང་གིས་ཀོ་ལྷམ་རྒྱ་སྨུག་དེ་གདན་བཀྱག་འོག་ཏུ་ཕྱེད་
110



བཟའ་གསུམ་ཁྱིམ་ཚང་གི་གཏམ་རྒྱུད།
ཙམ་བཅུག སྐྱིལ་ཀྲུང་ ཤོ་འདྲ་བ་ཞིག་བཅོལ་ནས་སྐྱབས་འགྲོ་བཏོན་ཞིང༌།
རྒྱུན་འདོན་གྱི་སྨོན་ལམ་འགའ་བཏོན། དབྱངས་ཅན་མཚོ་མོས་བྲེལ་འཚུབ་
འཚུབ་ངང་ཞལ་དཀར་ཆ་འདྲ་བཞི་བཙུགས་ནས་བློ་བཟང་གི་ཞལ་དཀར་ལ་
གསོལ་ཇ་སྲུབ་མ་སྐྱ་འདོབ་འདོབ་ཅིག་ཞུས། མར་སོང་སྟེ་ཁང་པའི་མདོ་ནས་
བལ་གྱི་ཀ་བལ་ལི་གསར་པ་ཞིག་འཁྱེར་ཡོང་སྟེ་བློ་བཟང་ལ་ཕུལ་བས་བློ་བཟང་
གིས་ཁ་འདོན་བྱེད་ཀྱིན་ཀ་བལ་ལི་ཚུར་བླངས་ནས་པང་དུ་གོན། དུས་ཡུན་ཆུ་
ཚོད་གཅིག་ཙམ་སོང་ཡང་རྒྱུད་སྨད་གྲྭ་ཚང་གི་དགེ་འདུན་པ་གསུམ་ད་དུང་མ་
ཕེབས་པས་བློ་བཟང་གིས་“ ཨ་ཅག་དབྱངས་ཅན་མཚོ་མོ། ཁོང་ཚོ་ཕྱི་པོ་འདི་
འདྲ་ཆགས་ཀྱང་མ་ཕེབས་པ་ག་རེ་ཡིན་ནཱ། ཁ་སེང་གདན་འདྲེན་ཞུ་རྒྱུའི་དུས་
ཚོད་ནོར་མེད་དམ་”ཞེས་བཤད། ཁོ་མོས། “དུས་ཚོད་ནོར་མེད། ཚེས་བཅུ་
ལ་གཏན་འཁེལ་བྱས་ཡོད་”ཅེས་བཤད།
ཆོས་གྲོགས་ གསུམ་ པོ་ མ་ འབྱོར་ བས་ བློ་ བཟང་ གིས་ གདུགས་ དཀར་
བསགས་ཤིང་ཕྲེང་རྡོག་ལ་གྲངས་ཀ་བཏང་སྟེ་ཉིན་དགུང་ཆུ་ཚོད་དང་པོ་ཡོལ་
ཙམ་ལ་གདུགས་དཀར་ཚར་བདུན་བཅུ་ལྷག་ཙམ་ཐོན། དེ་ནས་ངལ་གསོ་ཞིག་
བྱས་པ་དང༌། འཆམ་འཆམ་བྱེད་ཀྱིན་ཐབ་ཚང་གི་གྱང་ལྡེབས་སུ་བཀལ་བའི་
པར་སྒྲོམ་ རིང་ པོ་ཞིག་གི་འདྲ་པར་ལ་ལྟད་མོ་བལྟས། པར་ སྒྲོམ་དེའི་ནང་
དབྱངས་ཅན་མཚོ་མོས་བོད་ཆས་གཙང་གཙང་གོན་པའི་འདྲ་པར་ཁ་ཤས་དང་།
ཡང་བུད་མེད་ཁག་གཅིག་གིས་ཆས་འདྲ་མིན་སྣ་ཚོགས་གོན་ནས་བརྒྱབ་པའི་
པར་གྱི་འཁྲིས་སུ་དབྱངས་ཅན་མཚོ་མོས་མགོ་སྐྲ་སུ་ལུ་ སེར་སྐྱ་བཟོས། སྟོད་
ཐུང་ཆུང་ངུ་རྫབ་ཐུང་ཞིག་གོན་པའི་འོག་བྲང་ཁའི་ནུ་འཛིན་འབུར་བར་བྱས།
སྨད་གཡོག་ལྗང་ནག་གཅིག་གོན་པའི་འོག་རྐང་པའི་བྱིན་པ་འབུར་དུ་ཐོན་པ་
ཞིག་ཡོད་ཅིང༌། དེ་ལ་དེང་དུས་ལག་རྩལ་གྱིས་མཛེས་འཆོས་བྱས་ཏེ་དཀར་ལ་
དམར་མདངས་ཆགས་པའི་ལུས་ཤའི་མདངས་ཐོན་པ་མཐོང༌། བློ་བཟང་གིས།
“འ་རྫི། དཀོན་མཆོག་མཁྱེན་”ཞེས་ཧ་ལས་པའི་སྐད་ཤོར། འོན་ཀྱང་ཁོ་མོའི་
111



ཉམ་ཆུང་བུ་མོའི་ལས་དབང་།
མཛེས་བཟོ་བྱས་པའི་བྱད་བཞིན་དང་གཟུགས་བྱད་དེ་བློ་བཟང་གི་ལྕགས་ལས་
སྲ་བའི་དགེ་སློང་གི་སྡོམ་པ་བཤིག་མཁན་གྱི་འབར་མདེལ་ཞིག་ལྟར་དུ་གྱུར།
དང་ཐོག་དབྱངས་ཅན་མཚོ་མོའི་འདྲ་པར་དེས་ཁོའི་སྙིང་ཁ་འཕགས་པར་གྱུར་
ཡང་གློ་བུར་དུ་ལྟ་འདོད་ཀྱི་བློ་འཆར་ནས་གཡབ་འོག་ཏུ་ ཤ་མོག་བཟོ་བཞིན་
ཡོད་པའི་དབྱངས་ཅན་མཚོ་མོ་ཡར་འཛུལ་སླེབས་མི་ཡོང་ངམ་སྙམ་སྟེ་ཡང་ཡང་
ལྟ་ཞོར་དུ་མིག་གཉིས་ཀྱིས་ནུ་འབུར་མཐོན་པོར་སྣང་བར་ཡང་ཡང་བལྟས་ཤིང་།
སེམས་ནང་བུད་མེད་ཀྱི་ཕྱུ་པ་དེས་ཤ་གཟུགས་ཕྱིར་མངོན་ཐུབ་ཀྱི་མེད་པ་འདྲ་
སྙམ།
དེ་ནས་དབྱངས་ཅན་མཚོ་མོས་ “ ཨ་ཁུ་བློ་བཟང་ལགས། ཞལ་ལག་ལ་
ཆིབས་སྒྱུར་གནང་རོགས་”ཞེས་འབོད་བརྡ་བཏང་བ་དང་བློ་བཟང་གིས་འཕྲལ་
དུ་གཟིམ་ཆུང་དུ་སོང་ནས་འབོལ་གདན་ཐོག་སྐྱིལ་ཀྲུང་བཅོལ། དབྱངས་ཅན་
མཚོ་མོས་དཀར་སྡེར་ཆེན་པོ་ཞིག་གི་ནང་ཤ་མོག་སུམ་བཅུ་ལྷག་ཙམ་བླུགས་པ་
དེ་དང་། སྲོ་ལོ་སྔོན་པོའི་ཚལ་གཅིག་དང་། སོན་ལ་ཕུག་སྡེར་མ་ཆུང་ཆུང་
གཅིག སུར་པན་ཤེལ་དམ་གཅིག་བཅས་ཤིང་ཁྲོལ་ཆེན་པོ་ཞིག་གི་ནང་བླུགས་
ནས་བློ་བཟང་གི་མདུན་དུ་ཕུལ། “ ཨ་ཁུ་བློ་བཟང་ལགས། ཞལ་ལག་ཕྱི་པོ་
བྱས་སོང་། གསོལ་གྲོད་བཅོམ་པ་ཡོད་” ཅེས་བཤད་པས་བློ་བཟང་གིས་ “འོ།
སྣང་དག་མི་འདུག ད་ལྟ་སྔ་པོ་རེད་”ཅེས་བརྗོད་ཀྱིན་ཁོའི་ཙེས་ཤ་མོག་སྒྲུག་སྟེ་
བཟས། དབྱངས་ ཅན་ མཚོ་ མོས་ སླར་ ཡང་ གོམ་ སྟབས་ བྲེལ་ པོས་ རུས་ ཐང་
དཀར་ཡོལ་གང་འཁྱེར་ཡོང་། “ཨ་ཁུ་བློ་བཟང་ལགས། ཐུགས་འཛེམས་མ་
གནང་པར་མཉེས་པོ་ཞིག་མཆོད་རོགས་གནང་”ཞེས་བཤད་ནས་གཡབ་འོག་ཏུ་
བསྐྱོད། །
“ཁ་འདོན་ཆོ་ག་ཇི་ལྟར་མཁས་གྱུར་ཡང་། དུག་གསུམ་ནད་རྟགས་ལྡན་
མིན་སུས་རྟོགས་སམ་”ཞེས་པ་དེ་དོན་ལ་གནས། ཨ་ཁུ་བློ་བཟང་གིས་ལོ་མང་
རིང་སྡོམ་པ་ནན་དུ་སྲུང་གྱུར་ཡང་སྐབས་ལ་བབས་པའི་འཁྲུལ་སྣང་ཞིག་གིས་དེ་
112



བཟའ་གསུམ་ཁྱིམ་ཚང་གི་གཏམ་རྒྱུད།
མུར་བློ་ཁ་བསྒྱུར། ཉོན་མོངས་དུག་གསུམ་གྱི་མེ་ལྕེ་དེ་སེམས་ཀྱི་ལྗོན་ཤིང་ལ་
འཁྱུད་དེ་བསམ་བློ་མི་གཏོང་སྙམ་ཡང་ད་གིན་བལྟས་པའི་དབྱངས་ཅན་མཚོ་
མོའི་པར་རིས་ཁྱད་མཚར་བ་དེ་མིག་ལམ་དུ་འཆར། བསྙེན་བཀུར་ཞུ་བཞིན་
པའི་དབྱངས་ ཅན་ མཚོ་ མོའི་བྱད་ བཞིན་ དང༌ སྟངས་ སྟབས་ སྒྱུར་ སྟངས་ ལ་
གསང་བའི་ཚུལ་གྱིས་དོ་སྣང་བྱེད་པར་ཐལ། རྒྱུན་གཏན་སུ་ཞིག་གི་ཁྱིམ་དུ་
གྲོང་ཆོས་སུ་སོང་ཡང་སྣང་ཚུལ་ག་འདྲ་ཞིག་གི་འོག་ཏུའང་བུད་མེད་དང་མཉམ་
དུ་ལྟོ་ཆས་ཟ་རྒྱུའི་སྐད་ཆ་ ཤོད་མྱོང་མེད་མོད། དེ་རིང་དེ་འདྲ་ག་ནས་ཡིན།
དབྱངས་ཅན་མཚོ་མོ་དེ་གར་འོངས་ནས་“ཨ་ཁུ་བློ་བཟང་ལགས། ཞིབ་རུས་
ཐང་… ”ཞེས་གསབ་དཀར་ཞིག་འཁྱེར་ཡོང་བས་བློ་བཟང་གིས་“ད་མིན་དཱ།
རུས་ཐང་འདི་གས་འགྲིག་སོང༌། ཁྱེད་རང་ཡང་ཞལ་ལག་མཆོད་དང་། འདི་
ནས་མཉམ་དུ་ཡིན་དཱ” ཞེས་ལག་གཡས་ པས་ ཉར་བའི་ ཁོའོ་ཙེས་ མདུན་ལ་
བཞག་པའི་དཀར་སྡེར་ཆེན་པོར་མཛུབ་བརྡ་བྱས། །
མ་གཞི་དབྱངས་ཅན་མཚོ་མོ་ཡང་རྒྱུན་གཏན་ཨ་ཁུ་བློ་བཟང་གི་འདུན་མ་
བྱ་རྒྱུར་རེ་འདོད་འཆང་མྱོང་བ་ཞིག་ཡིན་རུང་བློ་བཟང་གིས་རྒྱུན་དུ་བུད་མེད་
སུ་ལའང་ཁ་ཡ་བྱེད་མི་འདོད་པའི་རྣམ་འགྱུར་གཏུམ་པོ་ཞིག་སྟོན་གྱི་ཡོད་པ་
ཤེས་ཀྱི་ཡོད་སྟབས་བློ་བཟང་གིས་ཤ་མོག་མཉམ་དུ་བཟོ་ཞེས་བཤད་ཀྱང་མདུན་
དུ་ཡོང་ནས་ནང་ཚགས་ཀྱིས་ཟ་མི་ཕོད་པར་ཐེ་ཚོམ་གྱི་སྣང་ཚུལ་བསྟན། “ཨ་
ཁུ་བློ་བཟང་ལགས། ང་ཏོག་ཙམ་ཞུ་གི་མིན”ཞེས་བཤད་པས་ཁོ་མོའི་ཟོལ་མེད་
ཀྱི་རྣམ་འགྱུར་དེ་ཡང་གྲྭ་ལོག་བློ་བཟང་གི་ཡིད་དབང་འགུགས་པའི་ལྕགས་ཀྱུ་ལྟ་
བུར་གྱུར། སླར་ཡང་“དབྱངས་ཅན་མཚོ་མོ། ད་མིན་ཟེར་མི་ཉན། མོག་མོག་
མཉམ་དུ་བཟོ་དང་”ཞེས་ཨུ་ཚུགས་བྱས་པས་དབྱངས་ཅན་མཚོ་མོས་ཤིང་གི་
རྐུབ་བཀྱག་ལེབ་ལེབ་ ཅིག་ འཁྱེར་ཡོང་བ་དང་ཁོའོ་ཙེ་བརྒྱབ་ནས་བློ་ བཟང་
མཉམ་དུ་ཤ་མོག་ལྔ་དྲུག་ཙམ་ཞིག་བཟས། །
ཁ་ལག་བཟས་ཚར་བ་དང་བློ་བཟང་གིས་སྔར་བཞིན་སྐྱིལ་ཀྲུང་དམ་པོར་
113



ཉམ་ཆུང་བུ་མོའི་ལས་དབང་།
བཅོལ་ནས་ཀ་བལ་ལི་པང་དུ་གོན། ཕྲེང་རྡོག་གཏོང་བཞིན་རིག་པ་རྩེ་གཅིག་
ཏུ་སྒྲིམ་ནས་ གདུགས་དཀར་ བཏོན། ཕྱི་དྲོའི་ཆུ་ཚོད་དྲུག་ པ་ ཡོལ་ཙམ་ལ་
གདུགས་དཀར་ཚར་བརྒྱ་ལས་བརྒལ་བས་བློ་བཟང་གིས་“དབྱངས་ཅན་མཚོ་མོ།
གདུགས་དཀར་བརྒྱ་ཚར་ཐོན་སོང་། ད་ག་རེ་འདོན་དགོས་འདུག་གཱ”ཞེས་
སྐད་ཆ་དྲིས། ཁོ་མོས། “ཨ་ཁུ་བློ་བཟང་ལགས། ཁྱེད་རང་གིས་གཟིགས་
རོགས་གནང་”ཞེས་བཤད་པས་བློ་བཟང་གིས་མནོ་བསམ་ཞིག་བཏང་རྗེས།
“བྱས་ན་ངས་སྨོན་ལམ་བཏོན་ཆོག་”ཅེས་ལམ་རིམ་སྨོན་ལམ་སོགས་འུར་འཁྱིལ་
ལེར་ཐེངས་མང་བཏོན། སྨོན་ལམ་བརྒྱ་ཚར་བཏོན་ཏེ་སྨིན་མ་ཡང་ཡང་བསྡུས་
ནས་བསྔོ་བ་བྱས་ཀྱང་དབྱངས་ཅན་མཚོ་མོ་འདི་རང་དང་ལས་དབང་གིས་སྦྲེལ་
ཡོད་པ་འདྲ། ཁོ་མོར་ག་འདྲ་བྱས་ནས་མཐུན་པ་བྱ་རྒྱུའི་སྐད་ཆ་ཤོད་དགོས་
སམ་སྙམ་སྟེ་ཐབས་ཤེས་འཚོལ་བའི་བསམ་བློ་འཁོར་བར་གྱུར། །
མུན་པའི་ཡོལ་བས་ས་གཞི་ཧྲིལ་པོ་བཏུམས་པས་ན་མཆོད་ཁང་ནང་གློག་
སྒྲོན་སྤར། དབྱངས་ཅན་མཚོ་མོས་སྔ་ས་ནས་གྲབས་ཏེ་བཞག་པའི་ཁ་བཏགས་
དཀར་གཙང་ཆེན་པོ་ཞིག་གི་ནང་བརྒྱ་ལོར་ཞིག་བསྒྲིལ་ནས་བློ་བཟང་གི་ལག་ཏུ་
ཕུལ། སྐབས་དེར་བློ་བཟང་གི་སེམས་ལ་ལས་དབང་ཟེར་བ་དེ་ལ་བཟློག་ཐབས་
ག་ནས་ཡོད། བུད་མེད་འདི་རང་ཉིད་ཚེ་མཇུག་འདིར་འགྲོགས་སྐལ་ཡོད་ཐག་
ཆོད། དེ་མིན་ན་ཁོ་མོའི་ལུས་ཐོག་ལ་བསམ་བློ་མི་གཏོང་སྙམ་ཡང་རང་དབང་
བྲལ་ཏེ་འཁོར་དོན་ཅི་ཡིན། ཡིན་ནའི་ག་འདྲ་ ཟེ་སྐད་ཆ་ ཤོད་དགོས་སྙམ་
བཞིན་པང་ཁའི་ཁ་བཏགས་ཁོག་ཏུ་བསྒྲིལ་བའི་སྐུ་ཡོན་ཅོག་ཙེའི་ཐོག་བཞག
སྙིང་ཁ་ འཕགས་ ནས་ རྔ་ བརྡུངས་ པ་ ལྟར་ གྱུར་ ཡང་ སེམས་ ཐག་ བཅད་ དེ།
“དབྱངས་ཅན་མཚོ་མོ་དེ་རིང་གདུགས་དཀར་བརྒྱ་ཚར་གྱི་རིམ་གྲོ་ཡག་པོ་བྱུང་
སོང་། ད་དུང་སྒྲོལ་ཆོག་དང༌། སྨན་བླ་མདོ་ཆོག་གཏོང་རྒྱུ་ལུས་པ་རེད། ང་
རང་ཕྱིར་ལོག་ཀྱང་གཅིག་པུ་རེད། མ་གཞི་ནས་སྒོ་ར་གཅིག་གི་ནང་ག་པར་
བསྡད་ཀྱང་ཁྱད་ག་རེ་ཡོག་རས། དོ་ནུབ་ཞག་པོ་འདི་གར་བསྡད་ནས་སང་
114



བཟའ་གསུམ་ཁྱིམ་ཚང་གི་གཏམ་རྒྱུད།
ཉིན་མུ་མཐུད་ཞབས་བརྟན་དེ་དག་སྒྲུབ་ན་ཡོང་བ་འདུག་གམ”ཞེས་བཤད་
པས་དབྱངས་ཅན་མཚོ་མོའི་སེམས་ལ་བློ་བཟང་གིས་དེ་ལྟར་བརྗོད་དོན་ཅི་ཡིན་
ནམ་སྙམ་པ་ལས་ལན་འདེབས་ཚོད་མ་ཐེག་པར་ཐེ་ཚོམ་གྱི་ཚུལ་བསྟན་པས་བློ་
བཟང་གིས་“དེ་འདྲ་བྱས་ན་ཡོང་བ་མི་འདུག་གས་”ཞེས་ཡང་བསྐྱར་དྲིས་པས་
སྐད་ཆ་དེ་ནི་ཁོ་མོའི་སྣང་ཡུལ་དུ་མི་གཞན་ཞིག་གིས་བློ་བཟང་དང་མཉམ་དུ་
འཚོ་བ་བསྐྱལ་ན་ག་འདྲ་འདུག་གམ་ཟེར་བ་ལྟར་གྱུར་ཅིང༌། དེ་ནི་བློ་ལ་བབས་
པའི་སྐད་ཆ་ཞིག་ཀྱང་ཡིན་པས་ཁོ་མོས་ “ ཨ་ཁུ་བློ་བཟང་ལགས་ཐུགས་རྗེ་ཆེ།
དེ་ག་རང་གནང་རོགས་”བཤད།
དུག་གསུམ་ནད་རླངས་ཀྱིས་བློ་བཟང་དང་དབྱངས་ཅན་མཚོ་མོ་གཉིས་
ཀ་རབ་ཏུ་བཟི། ཞོགས་པ་ནས་ཕྱི་དྲོ་ས་མ་རུབ་དབར་སྦྱིན་བདག་གིས་དགེ་
འདུན་པར་བསྙེན་བཀུར་ཞུ་བའི་སྣང་ཚུལ་ལྷད་མེད་དུ་གྱུར་ལ་དགེ་འདུན་པའི་
ངོས་ནས་བློ་བཟང་གིས་ཀྱང་སྒྲ་དབྱངས་གསལ་ཞིང་ཚིག་སྒྲ་ཤིན་ཏུ་དག་པོས་ཁ་
འདོན་བཏོན་གྱུར་མོད། འོན་ཀྱང་ས་རུབ་ནས་ཕན་ཚུན་བརྩེ་དུང་གི་མིག་ཟུང་
བུང་བའི་འཁྱེར་སོ་ཡང་ཡང་མངོན་ཞིང་། སྟ་རེ་རྡོ་ལ་མ་ཐེབས་ཀྱང་ལན་རྩ་
ཤིང་ལ་ཡིན་ཟེར་བ་ལྟར་སྐད་ཆ་འདྲ་ཆགས་པོ་དང་ཡ་རབས་ཀྱི་ཚུལ་འཛིན་
ཡང་བློ་བཟང་ཞག་སྡོད་བྱེད་པའི་དམིགས་ཡུལ་གང་ཡིན་ཁོང་གཉིས་ཀའི་བློས་
རྟོགས། ནམ་ཕྱེད་ཟིན་པ་དང་ཆོས་དང་འཇིག་རྟེན་ཁག་ཁག་སོ་སོའི་རང་སྣང་
ཞིག་ཐབ་ཚང་ཀ་གཅིག་མའི་ནང་དུ་འཆར། ཁོང་གཉིས་ཀས་ཆང་རག་ཐིགས་
པ་གཅིག་བཏུངས་མེད་རུང་གཉིས་ཀའི་ངོ་ཚའི་གདོང་ལྤགས་རང་དགར་རལ་
བར་གྱུར། དབྱངས་ཅན་མཚོ་མོས་དེ་སྔ་ནས་བློ་བཟང་གི་འདུན་མ་ཞིག་ཏུ་
འགྱུར་ན་ཅི་མ་རུང་སྙམ་པའི་རེ་བ་འཆང་ཚུལ་མང་པོ་ཞིག་བཤད་པ་དང༌། བློ་
བཟང་གིས་ཀྱང་སྔོན་ཆད་ལས་དོན་ཚོགས་ཆུང་གིས་ཆུ་བཟང་དགོན་པའི་ཨ་ནེ་
ཞིག་ངོ་སྤྲོད་བྱས་རུང་ཚེ་འདིར་ཆང་ས་ཟེར་བ་དེ་མི་རྒྱག་རྒྱུའི་བློ་ཐག་བཅད་
ནས་བློ་ གཅིག་ སེམས་ གཅིག་ གིས་ དགོན་ པར་ སྐྲ་ཕུད་ ཕུལ་ བའི་དམ་བཅའ་
115



ཉམ་ཆུང་བུ་མོའི་ལས་དབང་།
མཐའ་སྐྱེལ་ཞུ་རྒྱུའི་བསམ་བློ་ལས་མེད་རུང་དེ་རིང་ལས་དབང་གིས་རྒྱབ་ནས་
འབུད་དེ་དབྱངས་ཅན་མཚོ་མོ་དང་མཉམ་དུ་འཇིག་རྟེན་འཚོ་བ་སྐྱེལ་རྒྱུའི་
བསམ་བློ་སྟེས་དབང་དུ་འཆར་ཚུལ་སོགས་བཤད་ཅིང་། ཁོ་རང་གཉིས་ཀ་ན་
སོ་དར་ལས་ཡོལ་འགྲོ་བའི་མི་རྒན་ཡིན་རུང་བཅུ་དྲུག་གཞོན་ནུའི་ལང་ཚོ་རྒྱས་
པ་ལྟར་བརྩེ་དུང་འཆར་བའི་གཏམ་གླེང་བྱེད་བཞིན་པའི་སྐད་ཆ་མཇུག་སྒྲིལ་
ལོང་མེད་པར་རྩེད་དགར་རོལ་ཏེ་མཚན་མོའི་ཆུ་ཚོད་གཉིས་པ་ནས་ནམ་མ་
ལངས་དབར་གྱི་དུས་ཚོད་ནི་སྐད་ཅིག་ཏུ་བགྲོད་པའི་སྣང་བར་འདས།
དེ་ནས་བཟུང་ཡུན་རིང་མ་འགོར་བར་བློ་བཟང་དང་དབྱངས་ཅན་མཚོ་
མོ་གྲོང་ཆོས་བྱེད་རིང་འགབ་མཐུན་བྱུང་སྟེ་འབྲེལ་བ་ཇེ་ཟབ་ཇེ་ཟབ་ཏུ་འགྲོ་
ཚུལ་མི་མང་ཆེ་བས་ཤེས། ཁང་གསར་སྒོ་རའི་མི་ཚོས་ཁོང་གཉིས་སུ་ མཐོང་
ནའང་ཧ་ལས་པའི་ངང་རྒྱབ་ལབ་བཏང་། ལ་ལས་ “མི་ཁོག་མིས་མི་ལོན་པ་
དང་། ཁྱི་ཁོག་རྒྱུག་པས་མི་ལོན་ཟེར་བ་འདྲ་པོ་རེད། བློ་བཟང་ལོ་བཞི་བཅུ་
ལྷག་ཙམ་བར་བུད་མེད་མ་བསྟེན་ཡང་ད་ཆ་རྒས་ཁར་ཨ་ཅེ་བཙལ། འོ་ད་ཡིན་
ན་གྲྭ་པ་འདི་ཚོར་ཡང་སྐྱབས་བཅོལ་ཡས་ག་པར་འདུག་ག་”ཞེས་དང་། ཡང་
ལ་ལས་“གྲྭ་པ་འདི་ཚོ་སྐྱིད་དྲགས་ནས་མི་བསམ་རྒྱུ་བསམ་བསམས་པས་བྱེད་ཀྱི་
ཡོད་པ་འདྲ། འཚོ་བ་ཡག་ཏུ་སོང་བ་དང་ལམ་སེང་ཨ་ཅེ་འཚོལ་གྱི་འདུག”
ཅེས་ཟེར། ལ་ལས་བསྟན་བཤིག་སློང་བཞིན་“ མ་རེད། ཁོང་ཚོས་ཆོས་དང་
འཇིག་རྟེན་གྱི་འཚོ་བར་ཉམས་ལེན་བྱེད་ཀྱི་ཡོད་པ་རེད་”ཅེས་དང༌། ཡང་ལ་
ལས་“དབྱངས་ཅན་མཚོ་མོ་བློ་བཟང་ལས་མ་མཐར་ཡང་ལོ་འཁོར་གཅིག་ཙམ་
གྱིས་ཆུང་བ་ཡོད་པ་ཐག་ཆོད། མོས་བློ་བཟང་གི་ཨ་ཅེ་བྱེད་ཡས་དེ་གླ་ཡོན་ལ་
བལྟས་པ་རང་རེད” ཅེས་ཟེར། ཡང་རྒན་འཁོགས་འགའ་རེས་དབྱངས་ཅན་
མཚོ་མོ་མཐོང་འཕྲལ་མིག་ལོག་ལྟ་བཞིན་ལྐོག་ཏུ་“མོ་བདུད་མོ་རང་རེད། གྲྭ་པ་
སྡོམ་གཙང་དེ་རྦད་དེ་མེད་པ་བཟོས། སྐྱིད་པ་ཞིག་ཡོང་གི་མ་རེད། ལྟོས་
ཨང་”ཞེས་ངན་སྨྲས་བྱས། རྒན་རྒོན་དེ་ཚོའི་གྲས་ཀྱིས་ད་དུང་བློ་བཟང་མཐོང་
116



བཟའ་གསུམ་ཁྱིམ་ཚང་གི་གཏམ་རྒྱུད།
སྐབས་ཁ་གཅུས་བཞིན་“གྲྭ་རྒན་སྤྱོད་ངན་པ་འདི་ཚོ་སངས་རྒྱས་བསྟན་པའི་
ཞབས་འདྲེན་རེད། མི་ལ་གདོང་སྟོན་ནུས་པ་དཔེ་རེད་”ཅེས་ཀྱང་ཟེར། །
ད་ནི་གཏམ་གྱི་རྡོག་ཁ་བསྟན་ན། བློ་བཟང་དང་དབྱངས་ཅན་མཚོ་མོ་
བཟའ་ཚང་དུ་གྱུར་ཡང་ཁྱིམ་ཚང་གཅིག་ཏུ་འཚོ་བ་མ་བསྐྱལ་བར་ཡུན་རིང་ཙམ་
ནང་འཆལ་པོ་འཆལ་མོ་བཞིན་དགོང་རེ་ཕར་འགྲོ་བ་དང་། དགོང་རེ་ཚུར་
འོང་བ་ཁོ་ན་བྱས། སྣང་ཚུལ་དེར་སྒོ་རའི་ནང་གི་མི་ཚང་མས་འཕྱ་དམོད་བྱེད་
པ་དེ་བློ་བཟང་གི་གཅེན་པོ་སྦྱིན་པས་ཐོས་རྗེས་ཉིན་ཞིག་ཁོང་གཉིས་ཁྱིམ་དུ་
བོས་ཏེ་“བློ་བཟང་། རང་ལ་སྔོན་མ་ནས་ང་ཚོས་འཇིག་རྟེན་འགྲོ་ལུགས་བྱས་
ན་ཞེས་བཤད་ནའང་གྲྭ་པ་དགོན་པར་མ་བསྡད་ནའི་གླང་ཆེན་ཤི་བའི་རུས་པ་
དང་གཅིག་པ་རེད། གང་ལྟར་གྲྭ་པ་རེད། ང་བླ་མའི་སྐུ་མདུན་དུ་སྐྲ་ཕུད་ཕུལ་
ནས་དམ་བཅའ་བའི་མི་ཞིག་གིས་སྣང་བ་གང་དྲན་བྱེད་ག་ལ་ནུས་ཟེར། ད་ཆ་
མགོ་ལ་སྐྲ་དཀར་ཐོན་དུས་བསམ་ཡུལ་ལས་འདས་པའི་སྣང་ཚུལ་དེ་འདྲ་ཞིག་
བྱུང་བ་རེད། ཁྱེད་གཉིས་ཀ་བསམ་བློ་ཐོངས་དང་། འཆམ་མཐུན་བྱུང་ཚར་
ནས་ལོགས་སུ་སྡོད་པ་དེ་མི་ཚོའི་འཕྱ་དམོད་བྱེད་སར་འགྱུར་འདུག ངས་
བལྟས་ན་འགྲོ་ལུགས་ལྟར་གཉེན་སྒྲིག་ལག་ཁྱེར་བླངས་ནས་ཆང་ས་སྟབས་བདེ་
ཞིག་བརྒྱབ་རྗེས་ཁྱིམ་ཚང་གཅིག་ཏུ་བརྡ་སྒྲིལ་བཏང་ན་དགའ་གི་མ་རེད་པས་”
ཞེས་བཤད། །
བློ་བཟང་གིས་སྐད་ཆ་དེ་དག་ཉན་རྗེས་“ཅོག ནང་ཁུལ་དུ་རྟེན་འབྲེལ་
སྟབས་བསྡུས་ཤིག་བྱས་ན་དེ་གས་འཐུས་ཀྱི་རེད། མི་ཚོ་ནང་བཞིན་ཁང་པ་
གཡར་ནས་རྟེན་འབྲེལ་གྲ་རྒྱས་པོ་བྱེད་དགོས་མ་རེད་” ཅེས་ཟེར་བས་སྦྱིན་པས་
“དེ་འདྲ་བྱས་ནའང་འགྲིག་གི་རེད། རྟེན་འབྲེལ་འགྱོགས་པར་དགའ་ཉེ་སྤུན་
མཆེད་ཁ་ཤས་འཛོམས་ན་འཐུས་ཀྱི་རེད། བློ་བཟང་རང་གིས་ཚེས་ཆ་བཟང་བ་
ཞིག་ལྟོས་དང་དེ་ནས་གཏན་འཁེལ་བྱས་ཆོག་གི་རེད” ཅེས་བཤད། སྐབས་
དེར་བློ་བཟང་གི་འཁྲིས་སུ་བསྡད་པའི་ཁོའི་བཟའ་ཟླ་དབྱངས་ཅན་མཚོ་མོས་
117



ཉམ་ཆུང་བུ་མོའི་ལས་དབང་།
སྐད་ཆ་ཞིག་ཤོད་རྒྱུ་ཡོད་པའི་བཟོ་ལྟ་བསྟན་པས་སྦྱིན་པའི་སེམས་ལ་ཁོ་མོར་ག་
རེ་ཤོད་རྒྱུ་ཡོད་དམ་སྙམ་ནས་ “ཨ་ཅག་དབྱངས་ཅན་མཚོ་མོ། རྟེན་འབྲེལ་དེ་
འདྲ་ཟེ་གཏན་འབེབས་བྱས་ན་འགྲིག་པ་འདུག་གམ་”ཞེས་དྲིས་པས་ཁོ་མོས་
བསམ་བློ་གཏོང་ཁུལ་བྱས་པ་མ་གཏོགས་དང་ཐོག་ནས་ནང་ཁུལ་གྱི་རྟེན་འབྲེལ་
ལས་རྒྱས་པ་ཞིག་བྱ་འདོད་ཡོད་པ་ལྟར་“ཅོག་སྦྱིན་པ་ལགས། ང་ཚོས་ད་བར་
ཕྱོགས་མཐའ་ཁ་བཞིར་ཆང་ས་དང༌། དགའ་སྐྱེལ། ཁང་གསོལ་བང་གསོལ་
སོགས་སྐྱིད་སྡུག་གང་ལའང་ཕྱིན་པ་ཧ་ལམ་བརྩི་ཚོད་མེད་པ་ལྟར་ཡོད། ངའི་
སེམས་ལ་བློ་བཟང་ལགས་ང་གཉིས་ལོ་རྒན་ཙམ་ལ་ཆང་ས་རྒྱག་པ་དེ་ལ་མི་
གཞན་གྱིས་ལབ་གླེང་བྱེད་སྲིད་ཀྱང་ད་རེས་གོ་སྐབས་འདི་འཕྲོ་བརླག་མ་བཏང་
བར་ཆང་ས་རྒྱས་ཙམ་ཞིག་བརྒྱབ་ན་སྙམ་གྱིས། ཕྱི་ཕྱོགས་ནས་ཁང་པ་གཡར་
བར་ཉིན་གཉིས་ལ་མང་ནའང་སྒོར་སུམ་སྟོང་ལྷག་ལས་འགྲོ་གི་མ་རེད། མ་
བྱན་ལག་རྩལ་དྲག་པ་ཞིག་གླས་ན་དེང་སང་གྲ་སྒྲིག་སྟབས་བདེ་པོ་རེད་” ཅེས་
བཤད་པས་བློ་བཟང་གིས་གད་མོ་བགད་ཀྱིན་“དབྱངས་ཅན་མཚོ་མོ། རང་
གིས་བྱས་ན་ང་གཉིས་ཀྱི་ཆང་ས་འདི་ལ་བརྟེན་ནས་དེ་སྔ་གཞན་ལ་རྟེན་འབྲེལ་
བཀྱག་པའི་ཚབ་ལེན་གྱི་ཡིན་ཟེར་བ་མ་རེད་པས”ཞེས་ཟེར།
དབྱངས་ཅན་མཚོ་མོས་གཏམ་དེར་ལན་རྒྱག་ཁར་སྦྱིན་པས་“དེང་སང་
ཁྱིམ་ཚང་སོ་སོར་རང་གི་རྟེན་འབྲེལ་མཛད་སྒོ་ག་རེ་བྱེད་དགོས་པ་ཚང་མ་གྲ་
རྒྱས་པོ་བྱས་ནས་ངོ་ཤེས་པ་ཙམ་གྱི་མི་ཚང་མར་མགྲོན་བརྡ་གཏོང་བ་འདི་ཁ་
ཐུག་ལ་བཤད་ན་ཕན་ཚུན་ལན་སློག་རེས་དང་ལན་ལེན་རེས་བྱེད་པ་ཞིག་རང་
རེད། ད་ལྟ་ཨ་ཅག་དབྱངས་ཅན་མཚོ་མོས་བཤད་པ་དེ་ཡང་འདྲ་ཆགས་པོ་
འདུག གང་ལྟར་ངས་བསམ་བློ་བཏང་ཡང་ནང་ཁུལ་རྟེན་འབྲེལ་བྱས་ཀྱང་
འདྲ། ཕྱི་ལོགས་སུ་ཁང་པ་གཡར་ནས་རྟེན་འབྲེལ་བྱས་ཀྱང་འདྲ། དོན་དམ་
ཆང་ས་བརྒྱབ་པའི་མིང་གཅིག་པ་རེད། སྟབས་གཅིག་ལ་དོན་གཉིས་སྒྲུབ་ཐུབ་
ན་དེ་ཡང་ཁྱེད་རང་གཉིས་ཀྱི་ཁྱིམ་ཚང་གི་ངོས་ནས་བཤད་ན་ཁེ་ཕན་ཅུང་ཟད་
_118



བཟའ་གསུམ་ཁྱིམ་ཚང་གི་གཏམ་རྒྱུད།
ཐོབ་པ་ཞིག་རེད་”ཅེས་ནང་ཚགས་ཀྱི་སྐད་ཆ་གང་དྲན་ལྷུག་པོར་བཤད།
བློ་བཟང་དང་དབྱངས་ཅན་མཚོ་མོ་རིང་མིན་དུ་ཆང་སའི་རྟེན་འབྲེལ་བྱ་
རྒྱུའི་གསར་འགྱུར་དེ་ཁང་གསར་སྒོ་རའི་ཁྱིམ་དུད་ལྔ་བཅུ་ལྷག་ཙམ་གྱིས་ཉིན་
གཅིག་གཉིས་ནང་ཤེས་པ་མ་ཟད། ས་ཁུལ་གཞན་དུ་ཡོད་པའི་བློ་བཟང་དང༌
དབྱངས་ཅན་མཚོ་མོའི་དགའ་ཉེ་སྤུན་མཆེད་ཀྱིས་ཀྱང་མགྲོན་བརྡ་མ་བཏང་
གོང་ནས་ཚེས་གྲངས་དང་བཅས་པ་རགས་ཙམ་ཤེས་པར་གྱུར། དགའ་ཉེ་ངོ་
ཤེས་རེ་འགས་ལྐོག་ཏུ་ངན་སྨྲས་བྱས། “ལྟོས་དང༌། མི་རྒན་ཁ་སོ་བུད་པས་
ཀྱང་ཆང་སའི་རྟེན་འབྲེལ་བྱས། ད་དེ་རྦད་དེ་དངུལ་ལ་རྔམ་པ་ཞིག་མིན་ན་
གང་ཡིན་”ཞེས་ཟེར། ཡང་འགའ་རེས་“ཧིན། དཔེ་རང་རེད། ལོ་ལྔ་བཅུ་
ཟིན་ལ་ཉེ་བའི་མི་རྒན་ཆ་བསྒྲིགས་ནས་ཁ་བཏགས་གོན་རྒྱུ་དེ་འདྲ་ངོ་ཚ་གི་མེད་
པ་ཡིན་ནམ། ང་ཚོ་ཁ་བཏགས་གཡོགས་མཁན་ཡང་གད་མོ་ཤོར་བ་འདུག་”
ཅེས་ཟེར། འགའ་རེས་“ལྟོས་ཤིག གྲྭ་རྒན་སྡོད་མི་ཚུགས་པར་ཕྲུ་གུའི་གཅིན་
གདན་འཁྲུ་མཁན་རྒོད་པོ་ཞིག་ཆགས་རྒྱུ་རེད། རྒས་ཁར་ཕྲུ་གུ་སྐྱེས་ཀྱང་ཕན་
ཅི་ཐོགས་”ཞེས་ཟེར། །
འོན་ཀྱང་བློ་བཟང་གི་གཅེན་པོ་སྦྱིན་པས་ཆང་ས་ གཙོ་སྐྱོང་གི་འགན་
ཡོངས་འཁུར་རྒྱུ་བྱས་རྗེས་བོད་ཟླ་གསུམ་པའི་ཚེས་བརྒྱད་དང་དགུའི་ཉིན་རྟེན་
འབྲེལ་དུས་ཚོད་གཏན་འཁེལ་བྱས་ནས་ག་སར་མི་གཅིག་ལ་གཅིག་བརྒྱུད་ཀྱིས་
མགྲོན་བརྡ་བཏང་བ་དང༌། དགའ་ཉེ་ ཁག་གཅིག་ལ་བློ་བཟང་བཟའ་ཚོ་ངོ་
མས་ཁ་པར་བརྒྱབ་ནས་མགྲོན་འབོད་བྱས། ལས་བྱེད་ པ་ ཁག་ གཅིག་དང་
འབྱོར་པ་ཅུང་ཆེ་བ་ཁག་གཅིག་ལ་ཆེད་དུ་མགྲོན་ཤོག་ཕུལ་ནས་གདན་ཞུ་བྱས།
དབྱངས་ཅན་མཚོ་མོ་དང་བློ་བཟང་གིས་ཁྲོམ་ལ་སོང་ནས་ན་སོ་དང་མཐུན་པའི་
གཟབ་མཆོར་གང་འདྲ་ཞིག་དགའ་མིན་ཡང་ཡང་བལྟས་ཤིང༌། བརྒྱ་ཟོག་ཁང་
ཞིག་གི་ནང་ནས་འཇུར་རྟ་རྒྱ་སྨུག་ཡུ་རིང་ཞིག་མཐོང་བས་དབྱངས་ཅན་མཚོ་
མོས་“བློ་ བཟང་ ལགས། འཇུར་ རྟ་ ཕ་ གི་ གཟིགས་ ན་ ག་ འདྲ་ འདུག གྲྭ་
119



ཉམ་ཆུང་བུ་མོའི་ལས་དབང་།
གཟུགས་(གྲྭ་ཆས་དང་ཚོས་གཞི་འདྲ་བའི་གྱོན་ཆས་དང་ལྷམ། ཞྭ་མོ་བཅས་ལ་ཟེར།)
ཤིག་འདུག ཁྱེད་ ཀྱིས་ མཆོད་ན་བབ་ཆགས་ པོ་ ཞིག་ ཡོང་ བ་ འདུག་” ཅེས་
བཤད་པས་བློ་བཟང་གིས་“གཡུགས་ཞོག དཀྲོག་དཀྲོག་ཚ་པོ་ཞིག་ཆགས་པ་
འདུག ལྷམ་གསར་པ་ཞིག་བྱུང་བས་འགྲིག་གི་རེད” ཅེས་ཟེར། དབྱངས་
ཅན་མཚོ་མོས་“ག་རེ་ཡོག་རེད། འཇུར་རྟ་ཡུ་རིང་ལས་ལྷག་པ་ཆང་ས་རྒྱག་གི་
ཡོག་རེད་ད་”ཞེས་ཚོང་པས་མ་གོ་ཙམ་བཤད་པ་དང་། ཨུ་ཚུགས་བརྒྱབ་སྟེ་བློ་
བཟང་ལ་ཚད་རྒྱག་ཏུ་བཅུག་རྗེས་ཚོང་པས་ཀྱང་“འཇུར་རྟ་དེའི་ཚོས་གཞི་དང་
བཟོ་ལྟ་དེ་དངོས་གནས་ཆེད་མངགས་བཟོས་པ་འདྲ་” ཞེས་འུད་ཤོབ་བཤད་
ནས་ཉོ་རྒྱུར་སྐུལ་མ་བྱས། ཁོང་གཉིས་ཚོང་ཁང་དེ་ནས་ཐོན་རྗེས་སླར་ཡང་
བོད་ཆས་སྣེ་འཛོམས་ཀྱི་ཚོང་ཁང་ཞིག་གི་ནང་དུ་འཛུལ། དེ་གར་ཐེར་མའི་ཁྱུ་
པ་ཚོས་གཞི་འདྲ་མིན་སྣ་ཚོགས་དང༌། ཚོས་གཞི་སྣེ་ཁ་གསུམ་གྱི་འབུ་རས་འོག་
འཇུག་སྤུས་མ་ཕྲེང་བརྒྱུས་ལྟར་བཀལ་བཞག་པ་མཐོང་། བློ་བཟང་གིས་ཐེར་མ་
རྫ་མདོག་གི་ཕྱུ་པ་ཞིག་ལ་ལག་པ་འཆང་ཙམ་བྱས་པས་དབྱངས་ཅན་མཚོ་མོས་
“འོ་ འདི་ ཚོས་ གཞི་ སྣུམ་ པོ་ འདུག འཇུར་རྟ་ འདི་ དང་ འཚམ་ པོ་ ཡོང་ བ་
འདུག་”ཅེས་བཤད་པ་དང༌། ཡང་ཁོ་མོས་གདང་ལ་བཀལ་བའི་འབུ་རས་རྒྱ་
སྨུག་གི་འོག་འཇུག་དེ་བླངས་ཏེ་ཕྱུ་པར་སྦྱར། “གཟིགས་དང་། ན་བཟའ་འདི་
དང་སྐུ་འཇུག་འདི་ཚོས་གཞི་འཚམས་ཐག་ཆོད་འདུག་”ཅེས་བཤད་པས་སྨ་ར་
ཐར་ཐོར་བཞག་པའི་ཚོང་པ་རྒད་པོ་དེས་“འདི་གཉིས་ལས་ཆ་འགྲིག་པ་ཡོག་མ་
རེད། འདི་འདྲ་ཟེ་ཉོ་མཁན་མང་པོ་འདུག་”ཅེས་ཁོང་གཉིས་ཀྱིས་གདམ་ག་
ནོར་མེད་ལུགས་གསལ་བཤད་བྱས། །
ཚོང་ཁང་དེ་ནས་ཐོན་རྗེས་བློ་བཟང་གིས་“དབྱངས་ཅན་མཚོ་མོ། ཁྱེད་
རང་ལ་གོས་སྣེ་གཅིག་ཀྱང་བྱུང་མ་སོང་། ད་ཕ་གིའི་ནང་ཐད་དོ་”ཞེས་“མཛེས་
མའི་གྱོན་ཆས་ ཁང་” ཞེས་སྒོ་བྱང་རིང་ པོ་ བཀལ་ བའི་ཚོང་ ཁང་ཞིག་ བསྟན།
དབྱངས་ཅན་མཚོ་མོས་“བློ་བཟང་ལགས། ང་ལ་བོད་ཆས་འདྲ་མི་འདྲ་མི་ཉུང་
120



བཟའ་གསུམ་ཁྱིམ་ཚང་གི་གཏམ་རྒྱུད།
བ་ཞིག་ཡོད། མང་པོ་ཞིག་ད་ལྟ་ལུས་ལ་གྱོན་ཙམ་ཡང་བྱས་མེད། ཉོ་མི་
དགོས”ཞེས་བཤད་པས་བློ་བཟང་གི་སེམས་ལ་ཁོ་མོར་གྱ་ནོམ་པའི་རྒྱན་ཆ་ཞིག་
མ་ཉོས་ན་མི་འགྲིག་སྙམ། ལོ་མང་གྲོང་ཆོས་ལ་ཕྱིན་པའི་དངུལ་སྒོར་ཁྲི་གཅིག་
ལྷག་ཙམ་ཡོད་པའི་རས་ཁུག་དམར་པོ་ཞིག་ཨམ་ཕྲག་ནས་བཏོན། “དབྱངས་
ཅན་མཚོ་མོ། ད་འོ་ན་ང་གཉིས་གསེར་དངུལ་ཚོང་ཁང་ལ་ལྟ་ཙམ་བྱེད་པར་
འགྲོ”ཞེས་བཤད་པས་ཁོ་མོས་“བློ་བཟང་ལགས། རས་འགྲིལ་དེ་ག་རེ་རས་”
ཞེས་དྲིས། བློ་བཟང་གིས་“འདི་གནས་སྐབས་གསང་བ་རེད་” ཅེས་ཨམ་ཕྲག་
ཏུ་བཅུག གསེར་དངུལ་ཚོང་ཁང་ལ་སླེབས་རྗེས་བློ་བཟང་གིས་གསེར་གྱི་གདུ་
བུ་སྒོར་བཞི་སྟོང་ལྷག་ཙམ་བྱས་ པ་ཞིག་ལ་བལྟས། “དབྱངས་ཅན་མཚོ་མོ།
འདི་ཚད་ཅིག་རྒྱོབས་དང་”ཞེས་སྤྲད་པས་དབྱངས་ཅན་མཚོ་མོས་རྒྱན་ཆ་དེ་
རིགས་རང་ཉིད་ཀྱི་ངོས་ནས་བཤད་ན་ཡུན་རིང་བསམས་ཀྱང་ཉོ་མི་ཐུབ་པར་
ལུས་པ་ཞིག་ཡིན་པས་གད་མོ་འཚེར་བཞིན་ལག་གཡོན་མར་གོན། བློ་བཟང་
གིས་“ད་ག་འདྲ་འདུག་གམ། དངོས་གནས་རིན་པོ་ཆེ་ཟེར་བ་དེ་འདྲ་ས་མི་
འདུག་ག་”ཞེས་བཤད་པས་ཁོ་མོས་“འདི་གོང་ཆེ་ཙམ་རེད་འདུག་ག་”ཞེས་པ་
ཙམ་ལས་ཉོ་མི་དགོས་ཞེས་མ་གླེང་བས་བློ་བཟང་གིས་རང་ཐག་བཅད་ནས་
གསེར་རྒྱན་དེ་ཉོས། །
སྦྱིན་པས་ཀྱང་ཉིན་ཞིག་དགོང་དྲོ་རང་གི་བཟའ་ཟླ་ཚེ་རིང་ལྷ་མོར་ད་རེས་
བློ་བཟང་གི་རྟེན་འབྲེལ་དེ་ལ་ང་རང་ཁོའི་གཅེན་པོ་སོང་ཙང་རྟེན་འབྲེལ་མ་
ཆུང་བ་ཞིག་བཀྱག་ན་མ་གཏོགས་འགྲིག་གི་མ་རེད་ཅེས་བཤད་པས་ཚེ་རིང་ལྷ་
མོསཀྱང་ “ཡིན་དང་ཡིན། ཁྱེད་རང་གཅེན་པོ་རེད་པཱ། མི་གཞན་དག་གི་
མདུན་ལ་ངོ་མ་ཚ་བ་ཞིག་བྱས་ན་མ་གཏོགས་ག་པར་འགྲིག་གི་རས་”ཞེས་བཤད་
ཅིང་། ཕྱི་ཉིན་མཉམ་དུ་ཁྲོམ་ལ་སོང་སྟེ་གྲུ་རྩི་དམར་སེར་དང༌། ལྗང་ནག་གི་
མལ་ཆས་རྒྱབ་ ཤ་ཆ་ཚང་ གཉིས་དང༌། ཤད་མའི་ཕོ་ཕྱུ་དང་མོ་ ཕྱུ་ཆ་གཅིག
འབུ་རས་དཀར་པོར་གོང་རྒྱན་སྐྱིན་ཁེབས་སེར་པོ་བཏང་བ་གཅིག གྲུ་རྩིའི་
121



ཉམ་ཆུང་བུ་མོའི་ལས་དབང་།
འོག་འཇུག་རྫ་ ཤ་མདོག་གཅིག་དང་སི་ཤན་གྱི་པང་གདན་གཅིག གོས་ཆེན་
གསེར་སྨུག་གི་སྟོད་གོས་ཤིག་བཅས་ཉོས།
ཁོང་གཉིས་ཁྱིམ་ཚང་དུ་སླེབས་རྗེས་ཉོ་ཆ་བརྒྱབ་པ་ཚང་མ་ཀ་ཕིབས་འོག་
གི་གདན་བཀྱག་ཐོག་སྤུངས་ནས་བཞག ཚེ་རིང་ལྷ་མོས་དབུགས་ངལ་གསོས་
ཏེ་ཇ་དཀར་ཡོལ་གང་རེ་བླུགས། “སྦྱིན་པ་ལགས། ཁྲུང་ཞུ་མ་སྐལ་བཟང་བུ་
ཁྲིད་དང་ཉི་མ་ལྷ་མོ་ཁོང་གཉིས་བྱས་ན་ཡག་པོ་ཡོག་རེད། ད་ལྟ་ནས་མངགས་
ན་དགའ་གི་རེད། མ་བྱན་ཆུང་བདག་ལའང་ལྗགས་ལན་འབུལ་རན་ཐག་ཆོད་
པ་རེད་”ཅེས་བཤད་པས་སྦྱིན་པས་“ད་ག་རེད། ཚེ་རིང་ལྷ་མོ་རང་གིས་ཁྲུང་མ་
གཉིས་ལ་སྐད་ཆ་ཐོངས་ཤོག མ་བྱན་ཆུང་བདག་ལ་བློ་བཟང་གིས་བརྡ་བཏང་
ནས་གླས་ཚར་འདུག་”ཅེས་བཤད། ཚེ་རིང་ལྷ་མོ་སླར་ཡང་ཕྱིར་ཐོན་ནས་ཁྲུང་
མ་གཉིས་ཀྱི་སར་བསྐྱོད་པ་དང་སྦྱིན་པས་རྟེན་འབྲེལ་འགྱོགས་བྱེད་གྱོན་ཆས་
ཉོས་པ་དེ་དག་ལྟེབས་རྩིས་རྒྱག་སྐྱོར་བྱེད་པའི་སྐབས་སུ་བུ་སྟོབས་རྒྱལ་སློབ་གྲྭ་
གྲོལ་ནས་ལོག་སླེབས།
སྟོབས་རྒྱལ་གྱིས་གདན་ཐོག་ཏུ་ལྟེབས་རྩིས་བརྒྱབ་ནས་བཞག་པའི་གྱོན་
ཆས་གསར་པ་རྣམས་མཐོང་བས་ཁོའི་སེམས་ནང་རྒྱུན་གཏན་གྱོན་ཆས་དགོས་
ལ་མ་དགོས་ ཉོས་ནས་ གོས་ སྙིགས་ ཆགས་ རོགས་ རེད་ ཅེས་ གྲོན་ཆུང་ གཏོང་
མཁས་བྱ་རྒྱུའི་སྐོར་ཤོད་མཁན་རང་ཉིད་ཀྱི་པ་ཕས་དེ་རིང་དངོས་གནས་བློས་
གཏོང་ཆེན་པོ་བྱས་པ་འདྲ་སྙམ། ཡང་ཁོས་གྲུ་རྩིའི་འོག་འཇུག་རྫ་ ཤ་མདོག་
དེར་ལག་པ་འཆང་ཙམ་བྱས། སེམས་ནང་ གྱོན་ཆས་འདི་ཚོའི་ཚོས་གཞིར་
བལྟས་ན་མང་ཆེ་བ་ཨ་མ་ལགས་ཀྱི་ཡིན་པ་འདྲ་སྙམ། ཡང་ཁོས་འབུ་རས་འོག་
འཇུག་སྐྱིན་ཁེབས་ ཀྱི་ གོང་ འགྲིལ་ བཏང་ བ་ དེར་ མཛུབ་ མོ་ བཙུགས། “ པ་
ལགས། - འོག་འཇུག་རྫིག་པོ་འདི་ཁྱེད་ཀྱིས་མཆོད་ན་ཁམས་པ་འདྲ་པོ་ཆགས་པ་
འདུག་”ཅེས་བཤད།
སྦྱིན་པས་ གད་ མོ་ཆེན་པོ་བགད་ ཅིང་ ཁོ་ལ་ མཛུབ་ འདེད་ གཏོང་གིན་
122



བཟའ་གསུམ་ཁྱིམ་ཚང་གི་གཏམ་རྒྱུད།
=
འཇིགས་སྣང་སྐུལ་བ་ལྟར་“སྟོབས་རྒྱལ། རང་སང་ལོ་ལོ་རིམ་དྲུག་པ་ཐོན་ནས་
རྒྱ་ནག་ལ་འགྲོ་མཁན་གྱི་གྲལ་རེད་དཱ། ཡིག་ཚད་ཡག་པོ་བཏང་ན་ པ་ ཕས་
དགའ་སྐྱེལ་རྟེན་འབྲེལ་ལ་འོག་འཇུག་རྫིག་པོ་འདི་གོན་ནས་ཉམས་འདོན་གྱི་
རེད་”ཅེས་བཤད། སྟོབས་རྒྱལ་གྱིས་ལྟེབས་རྩིག་བརྒྱབ་པའི་གྱོན་ཆས་བསྔོག་
ཙམ་བྱས་ཏེ་གོས་ཆེན་གསེར་སྨུག་གི་སྟོད་གོས་དེ་དོན། “པཱ་ལགས་བླ་མའི་སྟོད་
ཐུང་འདི་ཁྱེད་རང་གི་ཡིན་པས་” ཞེས་དྲིས་པས་སྦྱིན་པས་“རེད་དཱ། སྟོད་ཐུང་
སེར་པོ་འདི་པ་ཕས་རྒན་ཆོས་བྱེད་དུས་གོན་གྱི་རེད་”ཅེསཾ་ཁོས་གོ་བ་ལོན་དཀའ་
བའི་དོན་ཞིག་བཤད་པས་སྟོབས་རྒྱལ་གྱིས་མིག་ཆེན་པོ་ལྟ་བཞིན་“པཱ་ལགས་
རྒན་ཆོས་ཟེར་བ་དེ་ལས་སྒྱུར་བྱས་པའི་ལས་ཀ་གསར་པ་ཞིག་རེད་པས་”ཞེས་
ནན་གྱིས་དྲིས་པས་སྦྱིན་པ་རང་དབང་མེད་པར་བགད་མོ་ཤོར། “སྟོབས་རྒྱལ།
རང་གིས་བཤད་པ་དེ་འདྲ་པོ་རེད་དཱ། རྒན་ཆོས་ཟེར་བ་དེ་ཆུང་དུས་དགོན་
པར་བསྡད་ནས་ཆོས་བྱེད་མཁན་མིན་ཡང་ལོ་ན་རྒས་རྗེས་འཇིག་རྟེན་ཁྱིམ་པའི་
བྱ་བར་ཐེ་ཇུས་མ་བྱས་པར་ཆོས་ལ་ཐོས་བསམ་བྱེད་མཁན་ལ་ཟེར་བ་རེད་”ཅེས་
བཤད་པས་སྟོབས་རྒྱལ་གྱིས་དེ་བས་ཀྱང་པ་ཕའི་སྐད་ཆ་དེ་ཚོ་མགོ་མ་འཚོས་
པར་མིག་ཧུ་རེར་ལྟ་བཞིན་དུ་ སེམས་ནང་ངའི་པཱ་ལགས་འདི་བོད་ཡིག་ རྒན་
ལགས་ལས་མཁས་པ་ཞིག་འདྲ་སྙམ།
སྦྱིན་པས་སྟོབས་རྒྱལ་གྱི་མགོ་བོར་བྱིལ་ཙམ་བྱས། “སྟོབས་རྒྱལ། པ་
ཕས་རང་ལ་རྩེད་མོ་རྩེད་པ་ཡིན། རང་གིས་བླ་མའི་སྟོད་ཐུང་ཟེར་བའི་གོས་
ཆེན་སེར་སྨུག་གི་སྟོད་ཐུང་དེ་ཁྱོད་རང་གི་ཨ་ཁུ་བློ་བཟང་ལ་སྤྱོད་ཡས་ཡིན་”
ཞེས་ཟེར་བས་ཁོའི་སེམས་ལ་པ་ཕས་དེ་རིང་ཨ་ཁུར་སྟོད་ཐུང་ཁྱད་མཚར་པོ་
འདི་འདྲ་ཞིག་ཉོ་དོན་གང་ཡིན་ནམ་སྙམ། “པཱ་ལགས། ཨ་ཁུ་བློ་བཟང་ལགས་
རྟག་པར་རེ་བཞིན་དཔེ་ཆ་ཀློག་ནས་སྐབས་རེ་མིག་གཉིས་ཀྱང་བཙུམས་ནས་
སྡོད་ཀྱི་འདུག ཁོང་གྲྭ་པ་རེད་པས”ཞེས་དྲིས། སྦྱིན་པའི་སེམས་ནང་དེ་སྔོན་
ཁྱིམ་བདག་ཚོགས་འདུ་ཞིག་གི་ཐོག་འཛིན་གྲྭའི་ཀྲུའུ་རེན་གྱིས་ལོ་ཆུང་བྱིས་པའི་
123



ཉམ་ཆུང་བུ་མོའི་ལས་དབང་།
ཤེས་འདོད་ཀྱི་དྲི་བ་ག་འདྲ་ཞིག་ཡིན་རུང་ཁྱིམ་བདག་གིས་སུན་སྣང་མེད་པར་
གང་ཐུབ་ཅི་ཐུབ་ཀྱིས་ལན་བཏབ་ནས་གང་ཞིག་ཡིན་ནམ་སྙམ་པའི་དོགས་སྣང་
སེལ་དགོས་ཀྱི་རེད། དེ་ནི་སེམས་ཁམས་རིག་པ་མཁས་ཅན་གྱིས་ཡུན་རིང་ནང་
རྟོག་ཞིབ་བྱས་ནས་ཤེས་རྟོགས་བྱུང་བའི་ཁུངས་ལུང་རྒྱུ་མཚན་ལྡན་པའི་བྱིས་པ་
སྐྱོང་ཐབས་ཤིག་རེད་ཅེས་གསུང་པ་དེ་ལྷང་ངེར་དྲན། “སྟོབས་རྒྱལ། ཨ་ཁུ་བློ་
བཟང་ལགས་ཆུང་ཆུང་སྒང་ནས་གྲྭ་པ་བྱས་པ་རེད་དཱ། དེ་ནས་གྲྭ་པ་མ་བྱས་
པར་ཡང་ གྲོང་ཁྱེར་ནང་ལ་ཡོང་ནས་མ་བྱན་བྱས་པ་རེད་”ཅེས་བཤད་པས།
སྟོབས་རྒྱལ་གྱིས་“པཱ་ལགས། བྱས་ན་ཨ་ཁུ་བློ་བཟང་ལགས་དགོན་པའི་ནང་
ཡིག་ཚད་མ་ལོན་པར་མ་བྱན་བྱེད་པར་བཏང་བ་མིན་ནམ་” ཞེས་ཟེར་བས།
སྦྱིན་པས་“སྟོབས་རྒྱལ། རང་ད་ལྟ་ལོ་ཆུང་ཆུང་སོང་ཙང་ཤེས་ཀྱི་མ་རེད། ཨ་
ཁུ་བློ་བཟང་ལགས་དགོན་པའི་ཡིག་ཚད་མ་ལོན་པར་མ་བྱན་དུ་བཏང་བ་དེ་
འདྲ་མ་རེད། རང་གིས་མཐོང་མྱོང་ཡོག་མ་རེད། སྤྱི་ཚོགས་རྙིང་པ་ཟེར་བ་
དེའི་ལུགས་སྲོལ་གཏོར་ནས་སྤྱི་ཚོགས་རིང་ལུགས་ཀྱི་ལུགས་སྲོལ་དར་རྗེས་ཁོང་
གིས་གྲྭ་པ་མ་བྱས་པར་རང་མོས་ངང་གྲོང་ཁྱེར་དུ་ལས་ཀར་ཕེབས་པ་རེད་”ཅེས་
བཤད། སྟོབས་རྒྱལ་གྱིས་ཡུད་ཙམ་བསམ་བློ་ཞིག་བཏང་རྗེས་“པཱ་ལགས། ད་
ངས་ཤེས་སོང་། ང་ཚོའི་སློབ་དེབ་ནང་ལ་“རྒྱ་ནག་ཤེལ་སྒོ་མི་དགོས། ཐུག་
པའི་ནང་ནས་མཐོང་གིས་”ཟེར་བ་དེ་སྤྱི་ཚོགས་རྙིང་པའི་ནང་མང་ཚོགས་ཀྱི་
འཚོ་བའི་ཟུར་ཞིག་རེད་ ཅེས་ རྒན་ལགས་ ཀྱིས་ འགྲེལ་བཤད་ ཐེངས་ མང་པོ་
བསྐྱོན་གྱི་འདུག སྤྱི་ཚོགས་རྙིང་པ་དེ་རེད་པས་”ཞེས་བཤད་པས་སྦྱིན་པས་
མགོ་བོ་གཡུག་གཡུག་བྱེད་ཀྱིན་སོ་སོའི་ཕྲུ་གུ་དེ་ཧ་ཅང་སྤྱང་པོ་ཡོད་པ་ཤེས་ནས་
དགའ་ལྷང་ལྷང་བྱས།།
སྐབས་དེར་ཚེ་རིང་ལྷ་མོས་ཁྲུང་མ་གཉིས་ལ་ཁ་ཆད་གཏན་གཏན་བྱས་
ཚར་རྗེས་ཁྲོམ་ལམ་ནས་ཤ་མ་རུས་རྒྱ་མ་དྲུག་དང་ཞོག་ཁོག་རྒྱ་མ་བཅུ་ཉོས་པ་དེ་
འགྱིག་ཤོག་རས་ཁུག་གཉིས་ཀྱི་ནང་སོ་སོར་བླུགས་ཏེ་ལག་རེར་རེ་རེ་འཁྱེར་ནས་
124



བཟའ་གསུམ་ཁྱིམ་ཚང་གི་གཏམ་རྒྱུད།
སྒོ་འཛུལ་ཡོང་། སྦྱིན་པ་དང་བུ་སྟོབས་རྒྱལ་ཀ་ཕིབས་འོག་ཏུ་ཁ་བརྡར་གློད་
ནས་བསྡད་ཡོད་པ་མཐོང༌། “ད་ལྟོས་དང་། ཕ་བུ་འདི་གཉིས། གཅིག་གིས་
ལྟོ་ཆས་གྲ་སྒྲིག་མ་བྱས། གཅིག་གིས་སྦྱངས་ཚན་འབྲི་རྩིས་མ་བྱས། སྟོབས་
རྒྱལ། མགྱོགས་པོ་ཉིན་དགུང་གི་རང་སྦྱོང་འབྲི་བར་འགྲོ་གི་མིན་པས། ཨ་
མས་ཁ་ཚ་པོ་མ་བྱས་ན་ཡོང་བ་འདུག་གམ”ཞེས་བཤད་པས་སྦྱིན་པས་ཐབ་ཚང་
དུ་སོང་བ་དང་། སྟོབས་རྒྱལ་གྱིས་དཔེ་ཁུག་དཔུང་པར་དཔྱངས་ནས་ཐོག་ཁར་
རང་སྦྱོང་འབྲི་བར་བསྐྱོད། །
དེ་ནས་བོད་ཟླ་གསུམ་པའི་ཚེས་བརྒྱད་ཉིན་གྱི་ཞོགས་པ་སྔ་པོ་ནས་སྦྱིན་པ་
བཟའ་ཚོ་གཉིས་ཀྱིས་གཙོ་བོ་བྱས་པའི་དགའ་ཉེ་སྤུན་མཆེད་དང་དབྱངས་ཅན་
མཚོ་མོའི་དགའ་ཉེ་སྤུན་མཆེད་ཚང་མས་ཞོགས་པ་སྔ་པོ་ནས་“བཀྲ་ཤིས་དགའ་
སྟོན་ཁང་”ཞེས་པའི་རྟེན་འབྲེལ་དགའ་འཛོམས་ལྟེ་གནས་སུ་འཛོམས། སྦྱིན་
པས་ཁ་ཉིན་དེར་མ་བྱན་ཆུང་བདག་གིས་ སྔོན་གྲབས་བྱས་པའི་ཚལ་རིགས་
རྣམས་ལ་བལྟས། ཚེ་རིང་ལྷ་མོས་ཇ་མངར་མོ་དང་བོད་ཇ་བཟོ་རྒྱུའི་འགན་
འཁྱེར་ནས་ཞབས་ཞུ་མ་ཚོར་སྐུ་མགྲོན་ཁང་སོ་སོར་བགོས། ཡང་ཁོ་མོས་ཞབས་
ཞུ་མ་ཆོས་འཛོམས་ཞབས་ཞུ་མའི་ཙུའུ་ཀྲང་ལྟ་བུར་བསྐོས། “ཆོས་འཛོམས།
སྐུ་མགྲོན་ཕེབས་རིམ་བཞིན་འཕྲལ་དུ་སོ་སོས་གདམ་ག་གནང་བའི་ཁང་པའི་
ནང་གདན་དྲངས་ནས་གསོལ་ཇ་མཆོད་ཆང་ག་རེ་ཡིན་གསུངས་ཀྱང་ཞུས་ནས་
ཞལ་སྟོང་པར་མ་ལུས་པ་བྱེད་རོགས་”ཞེས་ཡང་ཡང་མངགས། ཡང་སྦྱིན་པས་
སྐུ་མགྲོན་བཞུགས་ཁང་སོ་སོའི་ནང་ཞལ་ཏོག་དང༌། ཐ་མག་འབུལ་རྒྱུ་ཆ་ཚང་
པོ་བྱུང་མིན་ཞིབ་བཤེར་བྱས་པ་དང་། སྦི་རག་འཇོག་སའི་ཁང་པའི་ནང་སོང་
སྟེ་ཆང་མ་སྐལ་བཟང་བུ་ཁྲིད་ལ་“སྐལ་བཟང་བུ་ཁྲིད། ད་ལྟ་རྒྱ་མི་ཁོས་སྦི་རག་
སྒམ་ག་ཚོད་བསྐྱལ་སོང་ངམ”ཞེས་བཤད། ཁོ་མོས། “པཱ་སྦྱིན་པ་ལགས། ད་
ལྟ་ལན་ཏའེ་ཤོག་སྒམ་བཞི་བཅུ་དང༌། ལྷ་ སའི་སྦི་རག་ཤོག་སྒམ་བཞི་བཅུ།
གཏེར་ཆུ་སྐམ་སུམ་ཅུ་བསྐྱལ་བྱུང༌། འཛིན་ཤོག་འདི་ཡིན་”ཞེས་བསྐྱལ་འཛིན་
125



ཉམ་ཆུང་བུ་མོའི་ལས་དབང་།
ཤོག་རྫར་ཞིག་སྤྲད། སྦྱིན་པས་འཐུང་བཅའ་དེ་དག་ལ་མིག་བཤེར་ཙམ་བྱས་
རྗེས་“སྐལ་བཟང་བུ་ཁྲིད། ད་ལྟ་སྐུ་མགྲོན་ག་ཚོད་ཙམ་ཕེབས་མིན་ཚོད་དཔག་
བྱེད་ཐུབ་མ་སོང༌། གལ་སྲིད་སྦི་རག་དང་གཏེར་ཆུ་ལྡེང་པ་མི་འདུག་བསམས་
པ་འདུག་ན་ཆ་ཚང་མ་རྫོགས་དབར་ མ་ བཞག་ པར་སྔོན་ནས་ང་ལ་ཤོད་ཨཱ།
ལམ་སེང་རྒྱ་མི་ཁོ་ལ་འཐུང་བཅའ་སྐྱེལ་བར་ཤོག་ཟེར་དགོས་རེད་དཱ། འཐུང་
བཅའ་རྫོགས་ནས་བར་མཚམས་ཆད་ན་ངོ་ཚ་པོ་བཟོ་གི་རེད་”ཅེས་བཤད་པས་
ཆང་མ་སྐལ་བཟང་བུ་ཁྲིད་ཀྱི་སེམས་ལ་པཱ་སྦྱིན་པ་ལགས་འདི་གཟབ་ནན་ཆེ་བ་
ཞིག་རེད་འདུག་སྙམ།
བློ་བཟང་གིས་རྟེན་འབྲེལ་ཁང་དུ་སྐུ་གསུང་ཐུགས་རྟེན་ལ་དཀར་གཙང་
ལྷ་རྫས་བསྒྲོན། གྲོ་སོ་ཕྱེ་མར་ལེགས་པར་བསྒྲིགས་པ་དང་དངུལ་ཀོང་ཆེན་པོ་
ཞིག་གི་ཞལ་ཕྱེ། རྟེན་འབྲེལ་ཁང་ནང་བཀོད་སྒྲིག་བྱས་པའི་ཆབ་ཏིང་རྣམས་
བསྡུས་ཐོག་རང་ཁྱིམ་ནས་འཁྱེར་ཡོང་བའི་དངུལ་ཏིང་བདུན་ཚར་གཅིག་ཡོད་
པའི་ནང་ཡོན་ཆབ་ཕུལ། དྲི་བཟང་བདུག་སྤོས་སྤར་ནས་རྟེན་འབྲེལ་མཛད་སྒོ་
ལམ་དུ་ལྷོངས་བ་དང་བཀྲ་ཤིས་བྱ་བ་ཡར་ཟླའི་དཔལ་ལ་འགྲན་པར་ཤོག་ཅེས་
ཐལ་མོ་སྦྱར་ནས་སྨོན་ལམ་བཏབ། །
དེ་ནས་བློ་བཟང་གིས་ཤོག་ལྷེ་གཅིག་ལག་ཏུ་བླངས་ཤིང་གདན་ཐོག་ཏུ་
བསྡད་ནས་འགྲོ་སོང་ག་ཚོད་སོང་མིན་སྨྱུག་རྩིས་ཤིག་བརྒྱབ། “ཚལ་རིགས་
དང༌། ཤ་མར། སྣུམ། གྲོ་ཞིབ། གྲོ་མ། འོ་རྩམ། པ་ཏི། ཕྱུར་བ་བཅས་
བསྡོམས་སྒོར་སུམ་ སྟོང་བྱས་”ཞེས་ ཐོ་བཀོད་ པ་ དང་ཡང་སྦི་ རག་ ཤོག་ སྒམ་
བརྒྱད་བཅུ་དང༌། གཏེར་ཆུ་སྐམ་སུམ་ཅུ་བསྡོམས་སྒོར་དྲུག་སྟོང་། ཐ་མག་རྡ་
ཚན་བཅུ་གཉིས་དང༌། བྱི་རིལ་དང་ཀྭ་ཙེ། ཏན་ཤིན་བསྡོམས་སྒོར་ཆིག་ཁྲི་
ཆིག་སྟོང་གསུམ་བརྒྱ་བྱས།... ཞེས་ཐོ་བཀོད་པའི་སྐབས་དབྱངས་ཅན་མཚོ་
མོ་དེ་གར་འོངས། “འགྲོ་སོང་ག་ཚོད་ཕྱིན་འདུག་གམ”ཞེས་དྲིས། བློ་བཟང་
གིས། “ད་ལྟ་ཚང་མ་རྩིས་ཚར་མ་སོང་ཡང་བསྡོམས་སྒོར་ཁྲི་གཅིག་དང་སུམ་
126



-
-
-
བཟའ་གསུམ་ཁྱིམ་ཚང་གི་གཏམ་རྒྱུད།
སྟོང་ཙམ་ཕྱིན་ཡོད་པ་འདྲ”ཞེས་ཧང་སངས་པའི་རྣམ་འགྱུར་སྟོན། དབྱངས་
ཅན་མཚོ་མོས། “འགྲོ་སོང་ཆེན་པོ་ཞེ་དྲག་མ་རེད་དཱ། ཁྱེད་རང་རྩིས་བསྐྱོན་
དང༌། མི་ཆིག་སྟོང་ལ་ཆ་བཞག་ན་ཉིན་གཉིས་ཀྱི་འགྲོ་སོང་རེད་པཱ། སྒོར་ཁྲི་
གཉིས་བརྒལ་ཡང་ད་དུང་ལྷོགས་ཀྱི་རེད་” ཅེས་བཤད་པས་སྐབས་དེར་སྦྱིན་
པས་སྐད་ཆ་དེ་ཚོ་ཐོས་འཕྲལ་ཡར་འཛུལ་ཡོང་། “འ་རྫིས་ཁྱེད་གཉིས་ག་རེ་
ཟེར་གྱི་ཡོད་དམ། འདི་གར་མི་གཞན་མི་འདུག་མ་གཏོགས་རྩིས་དེ་འདྲ་རྒྱག་
པའི་སྐོར་མི་ཚོས་ཤེས་ན་མི་ཚེ་ལས་གཏམ་ཚེ་རིང་བ་བཟོ་གི་མ་རེད་པས། ལས་
ཀ་འདི་ཚོ་འགོ་བརྩམས་ཚར་བའི་རྗེས་ལ་ག་འདྲ་ཞིག་བྱུང་ཡང་...”ཞེས་
བཤད་མཚམས་ཞབས་ཞུ་མ་ཞིག་གིས་དེ་གར་དཀར་སྡེར་ཆུང་ཆུང་གཉིས་ཀྱི་
ནང་རྟེན་གསུམ་ལ་འབུལ་རྒྱུའི་ཞལ་ཏོག་གི་ཕུད་འཁྱེར་ནས་ཡར་འཛུལ་ཡོང་
བས་བློ་བཟང་དང་སྦྱིན་པས་གླེང་མོལ་བྱེད་མཚམས་བཞག
ཉིན་དགུང་ཆུ་ཚོད་ གཉིས་ པ་ ཡོལ་ བ་ དང་ དུས་ མཚུངས་ རྟེན་ འབྲེལ་
འགྱོགས་མཁན་གཅིག་མཇུག་གཉིས་མཐུད་ངང་འཛོམས། མིག་ཡུད་ཙམ་ལ་
ཤར་ལྷོ་ནུབ་བྱང་གི་ ཁང་པ་ཚང་མའི་ནང་མིས་ཁེངས་ཤིང་། ད་དུང་ཡང་
མཚམས་མ་ཆད་པར་རྟེན་འབྲེལ་འགྱོགས་མཁན་ཡོང་གི་ཡོད་པས་སྦྱིན་པས་
ཞབས་ཞུ་བ་ཚོར་སྒོ་རའི་ནེའུ་གསིང་སྟེང་དུ་མཱ་ཅང་སྒྲོག་ཙེ་དང་རྐུབ་སྟེགས་
བསྒྲིག་རྒྱུ་བཀོད་སྒྲིག་བྱས་ཏེ་དེ་དག་ཀྱང་ཁེངས་ནས་སྒོ་ར་ཡོངས་གཞས་སྒྲ་དང་
སྐད་ཆའི་འུར་སྒྲས་ཁེངས། དབྱངས་ ཅན་ མཚོ་ མོས་ རྟེན་འབྲེལ་བྱེད་ པའི་
གཟིམ་ཆུང་གི་ཤེལ་སྒོའི་ནང་ནས་ཕྱི་རོལ་དུ་མིག་མྱུལ་བརྒྱབ་སྟེ་མི་ག་ཚོད་ཙམ་
སླེབས་མིན་ཤེས་རྟོགས་བྱས། ཁོ་མོའི་སེམས་ལ་དེ་རིང་གཙོ་བོ་རེད། མི་ཞེ་
དྲག་སླེབས་བཞག་སྙམ་པ་དང་སྐབས་དེར་ཁོ་མོའི་ཆང་འཐུང་ཆེད་གྲོགས་སྒྲོལ་
མས་ཤ་རེར་དེ་གར་འོངས། “ཨ་ཙི། དངོས་གནས་གཞོན་མ་ཞིག་དང་ཁྱད་མི་
འདུག་”ཅེས་གཟབ་མཆོར་སྤྲས་པའི་ཁོ་མོའི་གཟུགས་བྱད་དང་བཞིན་རས་ལ་
བལྟས། དབྱངས་ཅན་མཚོ་མོས། “རྨོར་ཏོ། ང་ལ་དེ་འདྲ་ཤོད་རིན་ག་རེ་
127



ཉམ་ཆུང་བུ་མོའི་ལས་དབང་།
འདུག་གཱ། ནམ་རྒྱུན་གྱི་མི་དེ་རེད་པཱ།”ཞེས་བཤད་པས་ཡང་སྒྲོལ་མས་“མ་རེད།
མ་རེད། བློ་བཟང་ལགས་དང་འགྲིག་པ་ནས་བཟུང་གཞོན་བཟོ་དོད་དུ་ཞེ་དྲག་
ཕྱིན་འདུག་གཱ། དངོས་གནས་ཡིན་”ཞེས་བཤད་པས་དབྱངས་ཅན་མཚོ་མོའི་
གདོང་མདངས་ཀྱང་ཅུང་དམར་པོ་ཆགས་ཏེ་ངོ་ཚ་བའི་རྣམ་པ་མངོན།
ཆུ་ཚོད་གསུམ་པ་ཟིན་མཚམས་སྦྱིན་པས་ཁང་པ་རེ་རེ་བཞིན་དུ་བསྐྱོད།
གུས་ཚུལ་ཆེན་པོས་རྟེན་འབྲེལ་མཇལ་དར་བསྒྲོན་རོགས་གནང་ཞེས་སྐུ་མགྲོན་
ཚོར་ཞབས་སྐུལ་ཞུས་པས་དེ་མུར་ཛ་དྲག་གི་བརྡ་ཐོ་ལ་བརྡ་ལན་ཞུས་པ་ལྟར་
རྟེན་འབྲེལ་ཞུ་སའི་གཟིམ་ཆུང་གི་སྒོ་ཁར་འཁྱུག་ཙམ་ལ་རུ་ སྟར་རིང་པོ་ཞིག་
ཆགས་ཤིང༌། ཚང་ མས་ ཁ་ བཏགས་ལག་ངར་ གཡོན་ པའི་ ཐོག་ གཡོགས་ཏེ་
མནའ་མ་དང་མག་པའི་མགུལ་ལ་གཡོགས་ཆོག་ཆོག་བྱེད་པས་འཁྲུག་ཆ་ཧ་ཅང་
དོད། གཟིམ་ཆུང་ནང་བློ་བཟང་དང་དབྱངས་ཅན་མཚོ་མོས་གཟབ་མཆོར་
སྤུས་ཐོག་ཁ་ནུབ་ཏུ་སློག་ནས་མགོ་བོ་སྒུར་ཙམ་བྱས་ནས་བསྡད་ཡོད་པ་ནི་ངོ་
ཚའི་ཟོལ་གྱིས་ཡ་རབས་རྣམ་པ་བསྟན་པར་མངོན། རྣམ་ཐར་གཏོང་མཁན་
སྐྱེས་པ་དར་མ་གཅིག་དང་རམ་འདེགས་བུད་མེད་གསུམ་གྱིས་སྐད་ཤུགས་ཇི་
ཡོད་ཀྱིས་རྟེན་འབྲེལ་ཤིས་ཚིག་རྟ་དབྱངས་ལ་དྲངས་ཏེ་མཇིང་པའི་རྩ་ཆེན་ཡང་
ཧྲེང་འབུར་དུ་མངོན་ཞིང༌། སྐྱེས་པ་དེའི་རྣ་བར་བཏགས་པའི་གསེར་གྱི་ཨ་
ལོང་དེ་ཡང་དབྱངས་དང་བསྟུན་ནས་མགོ་བོ་ལྕོག་ལྕོག་བྱས་པ་དེས་ལང་ལིང་དུ་
གྱུར་ཏེ་ཀུན་ལ་ངོམ་སོ་བྱེད་པ་ལྟ་བུར་མངོན། དེ་མུར་མི་ཚོགས་ཕྲེང་ཤེལ་ལྟ་
བུས་ཁོང་གཉིས་ལ་བཀྲ་ཤིས་བདེ་ལེགས་ཞུ་ཞེས་བརྗོད་ཀྱིན་ཤོག་བུ་དམར་པོ་
སྦྱར་བའི་ཤོག་སྒམ་ནང་རྟེན་འབྲེལ་ ཤོག་ཆག་བླུགས་ཀྱིན་ཁ་བཏགས་ཁ་བ་
བབས་པ་ཇི་བཞིན་བསྒྲོན་པས་བློ་བཟང་དང་དབྱངས་ཅན་མཚོ་མོ་ཁ་བཏགས་
ཀྱི་བསྒྲིལ་བར་གྱུར་ཏེ་མགོ་བོ་རྡོག་ཙམ་ལས་མི་མངོན་པར་གྱུར། །
མཱ་ཅང་རྒྱག་མཁན་འགའ་རེས་ལག་ཏུ་ཁ་བཏགས་འཁྱེར་ནས་རུ་སྟར་གྱི་
སྒྲིག་ཁྲིམས་མི་འཁུར་བར་མདུན་གྱི་རུ་ སྟར་ནང་འཚང་ག་བརྒྱབ་ སྟེ་འཛུལ་
128



བཟའ་གསུམ་ཁྱིམ་ཚང་གི་གཏམ་རྒྱུད།
བཞིན་པ་ནི་ཁོང་ཚོས་ཁ་བཏགས་གཡོག་རྒྱུའི་ལས་འགན་དེ་མགྱོགས་ཙམ་སྒྲུབ་
སྟེ་མཱ་ཅང་གི་གཡུལ་སར་མདུན་མཆོངས་བྱ་རྒྱུ་ཡིན་པ་མངོན་ལ་ཡང་མཱ་ཅང་བ་
ཁ་ཤས་ཀྱི་ཤོག་ཆག་དང་ཁ་བཏགས་མི་གཞན་ལ་བསྐུར་ཐོག་“འགྲོ་དགོས་མ་
རེད། མནའ་མ་དང་མག་པ་རྒྱུས་ཡོད་རེད་པཱ”ཞེས་མཱ་ཅང་རྒྱག་རོགས་གཞན་
དག་ཀྱང་སྒྲོག་ཙེ་ནས་ཁ་བྲལ་དུ་མི་འཇུག
སྦྱིན་པས་ ཕར་རྒྱུགས་ཚུར་རྒྱུགས་བྱེད་ཀྱིན་འཛུམ་དམུལ་བའི་ངང་སྐུ་
མགྲོན་ཚོར་ལྷན་རྒྱས་སྐུ་ལྷོད་དེ་བཞུགས་རོགས་གནང་ཞེས་ཡང་ཡང་ཤོད་པ་
དང་མི་གྲངས་མང་ཉུང་ལ་ཁོག་རྩིས་རོབ་ཙམ་བརྒྱབ་རྗེས་ཐབ་ཚང་དུ་སོང་།
“མ་བྱན་ལགས། ད་ནངས་ཚོད་རྩིས་བྱས་ པའི་ སྐུ་མགྲོན་ཚིག་ སྟོང་མ་རེད་
པས་” ཞེས་བཤད། མ་བྱན་ གྱིས། “པཱ་ལགས། ཚོད་རྩིས་གནང་ནས་ སྐུ་
མགྲོན་འཕར་ཡོད་བཟོ་འདུག་གམ་”ཞེས་བཤད་པས་སྦྱིན་པས་“མ་བྱན་ལགས།
རོབ་རྩིས་རྒྱག་དུས་མི་དྲུག་བརྒྱ་ཙམ་འཕར་ཡོད་ཐག་ཆོད་བཞག བཞེས་ཚལ་
འཕར་མ་ཏོག་ཙམ་བཟོ་དགོས་བྱེད་པཱ”ཞེས་བཤད། དེ་མུར་མ་བྱན་ནི་བུང་
བུའི་རྐུབ་ལ་རྒྱུག་པ་གཞུས་པ་ལྟར་གྱུར། དངངས་འཚབ་དང་བྲེལ་འཚབ་དུས་
གཅིག་ཏུ་སེམས་ཁོང་དུ་ཚུད་དེ་དཔྲལ་བའི་སྟེང་ནའང་རྔུལ་ཆུ་འཚིར་འཚིར་
བྱེད། འཕྲལ་དུ་མ་གཡོག་ལ་ཚལ་རིགས་ཁག་གཅིག་ཁ་སྣོན་བཟོ་དགོས་པའི་
བཀོད་པ་བཏང་བ་དང་རང་ཉིད་ཀྱིས་སྨྱོ་བ་ལྟར་ ཤ་ཚལ་ཁག་གཅིག་བཏུབས་
ནས་ཐག་སྒྲ་ལིང་ངེར་བསྡད། ཚེ་རིང་ལྷ་མོས་ཀྱང་ཇ་མངར་མོ་སྐྱོགས་ཤད་
རྒྱག་གིན་ཇ་ཡིས་མཇུག་མི་ཟིན་པར་སྣང་བས་ཇ་ཞུ་མ་ཞིག་ལ་སྐད་ཤུགས་ཆུང་
ངུས་གསོལ་ཇ་ཞུ་དུས་མཆོད་ཆང་ནང་བཞིན་ཨུ་ཚུགས་མ་བྱས་ན་འགྲིག་ཅེས་
བཤད། །
བློ་བཟང་དང་དབྱངས་ཅན་མཚོ་མོ་ནི་ན་གཞོན་ཆང་ས་རྒྱག་མཁན་མིན་
པར་མི་རྒན་ཡིན་སྟབས་སྐུ་མགྲོན་ཚོས་དོ་སྣང་མི་བྱེད་ལ་ཁོང་གཉིས་ཀྱིས་ཀྱང་
སྐུ་མགྲོན་ལ་འཚེར་སྣང་མི་བྱེད། སྐེ་ལ་གོན་པའི་ཁ་བཏགས་རིང་པོ་རེ་བྲང་
129



ཉམ་ཆུང་བུ་མོའི་ལས་དབང་།
ཁའི་མདུན་དུ་མདུད་པ་རོབ་ཙམ་བརྒྱབ་ནས་ཁང་པ་ཚང་མའི་ནང་མུ་འདེད་
ཀྱིས་བསྐྱོད་ནས་མནའ་མ་མག་པའི་ངོ་ཆང་ཡིན་ཞེས་སྦི་རག་དང་གསོལ་ཇ་ཡང་
ཡང་བཏེགས། སྐུ་མགྲོན་མང་ཆེ་བ་ནི་མཱ་ཅང་ལ་དབྱིངས་ཚུད་པའམ་ཡང་ན་
རྒྱན་དངུལ་ཤོར་བར་དོགས་ཏེ་རིག་པ་རྩེ་གཅིག་ཏུ་སྒྲིམ་ནས་མཱ་ཅང་རྒྱག་གི་
ཡོད་ཅིང་། ཞབས་ཞུ་མས་སོ་སོའི་འོས་འགན་ལྟར་ཇ་ཆང་གང་ཡིན་བཏེགས་
ཀྱང་འགྱོགས་མཁན་གྱི་གདོང་ལའང་མི་ལྟ་བར་མིག་གཉིས་མཱ་ཅང་ནས་ཁ་མ་
འབྲལ་བར་ལག་པས་ཇ་ཆང་གི་དཀར་ཡོལ་འོལ་ཚོད་ཀྱིས་བླངས་ཏེ་འཐུང་བ་
དང་ཅོག་ཙེའི་ཐོག་འཇོག་པ་མཐོང་། །
བློ་བཟང་ནམ་རྒྱུན་ཆང་ས་དང་དགའ་སྐྱེལ་སོགས་ཀྱི་སྟོན་མོར་བསྐྱོད་
དུས་དོ་སྣང་དེ་ཙམ་མ་བྱུང་ཡང་དེ་ཉིན་མཱ་ཅང་སྒྲོག་ཙེ་ཞིག་ལ་ལྟ་སྐབས་ལོ་ན་
དྲུག་ཅུ་བརྒལ་ཚོད་ཀྱི་རྒན་འཁོགས་ ཤ་སྟག་ཡིན་རུང་གྲུང༌ ཤ་ཧ་ཅང་དོད་པོ་
ཡོད་པ་མཐོང་། དེའི་ཁྲོད་ནས་མིག་ཤེལ་གསལ་ཚད་མཐོ་པོ་བསྐྱོན་པའི་རྒད་
པོ་ཞིག་གིས་བསྟུད་མར་ སྒོར་ ཉིས་བརྒྱ་ སིལ་ནས་ཁ་གཏད་ལ་སྤྲད་ པ་ དང་།
ལག་གཡས་པས་ཨམ་ཕྲག་ནས་ལག་རས་འཇམ་པོ་ཞིག་བཏོན་ནས་དཔྲལ་བའི་
རྔུལ་ཆུ་ཕྱིད་ཙམ་དང་ཞོར་དུ་མིག་ཤེལ་ཕྱིད་ཕྱིད་བྱེད་པ་མཐོང་། ཡང་རྒད་མོ་
མགོ་སྐྲ་དཀར་རྐྱང་ཆགས་རུང་ཚོས་ནག་བརྒྱབ་པ་ཞིག་ གིས་ སོར་མོའི་ ཐོག་
སྤུངས་པའི་སྣ་ཐག་ནས་སི་ ཤུབས་ཞེས་སྣ་གང་འཐེན་རྗེས་ ལྷག་མ་རྣམས་ས་
མཐིལ་དུ་བཤོས། “ཙི་མོའོ་”ཞེས་མཱ་ཅང་ཡ་གཅིག་ཐག་སྒྲ་དང་བཅས་ཏེ་སྤོས་
དཀར་གྱི་ཁྲེ་ཙེ་རིང་པོའི་ཐོག་བརྡབས་པ་དང་། ལག་གཡས་པས་གྲལ་སྟར་
བསྒྲིགས་ཏེ་ཁ་བླངས་པའི་སྦག་ལ་བྱིལ་བྱིལ་བྱས། དེ་མུར་སྦག་རོགས་གསུམ་
གྱིས་ཨམ་ཕྲག་ནས་དངུལ་སྒོར་ལྔ་བཅུ་རེ་བཏོན་ནས་རྒད་མོར་སྤྲད་པ་མཐོང་།
བློ་བཟང་གིས་དེ་ལ་ལྟ་བཞིན་དུ་སེམས་ནང་རང་ཉིད་ཀྱིས་དེ་སྔོན་ཁྱིམ་
ཚང་ནང་གྲོང་ཆོས་བྱེད་པར་བསྐྱོད་ནས་ཞོགས་པ་ནས་དགོང་དྲོ་དབར་སྐད་
འཛེར་འཛེར་དང་སྟོད་ན་ན་དཔེ་ཆ་བཀླགས་ཀྱང་སྐུ་ཡོན་སྒོར་ལྔ་བཅུ་ལས་མེད།
130



བཟའ་གསུམ་ཁྱིམ་ཚང་གི་གཏམ་རྒྱུད།
མི་ཚང་མས་མཱ་ཅང་ལ་དགའ་པོ་བྱེད་པ་འདི་ཡང་ཁག་མི་འདུག ལམ་ལ་རྒྱུག་
ན་མིག་ཡུད་ཙམ་ལ་སྒོར་བརྒྱ་ཕྲག་ལེན་རྒྱུ་འདུག་” སྙམ་པ་དང་། ཡང་ཁོའི་
སེམས་ལ་མཱ་ཅང་ཟེར་བ་འདི་དངུལ་སྨར་འཕྲོག་རེས་བྱེད་པའི་ཞི་བའི་དམག་
འཐབ་རང་རེད། མི་ཁ་ཤས་ཀྱིས་སྣང་བ་སྐྱིད་སྐྱིད་ཟེར་ཡང་དེ་ནི་ཁ་ཙམ་ལས་
དོན་དུ་སྣང་བ་སྐྱིད་སྐྱིད་གང་ཡིན་པ། ཕན་ཚུན་བཅོམ་རེས་ཀྱིས་རླུང་རྟ་མཐོ་
ལོས་ལྟ་བ་ཞིག་རེད། ཚེས་བཟང་དུས་ བཟང་ ལ་ གྲྭ་བཞི་ ལྷ་ མོའི་མདུན་ལ་
བཅར་ནས་རྒྱུན་པོ་ཐོབ་ཕྱིར་གསོལ་ཁ་གཏོང་བར་འགྲོ་གི་ཡོད་པ་རེད་ཟེར་བ་
དེ་ཡང་བདེན་པ་ཡིན་ཤས་ཆེ། སྲུང་མས་འཕྲིན་ལས་དངོས་འབྲེལ་གནང་ན་
གསོལ་ཁ་གཏོང་རྒྱུ་ཁ་ཚ་དགོས་གཏུགས་ཡིན་འདུག་སྙམ། །
ཕྱི་དྲོའི་ཆུ་ཚོད་ལྔ་པ་ཡོལ་བ་དང་མ་བྱན་དང་མ་གཡོག་ཚོ་དང་ཞབས་ཞུ་
མ་ཚོས་བྲེལ་འཚུབ་ངང་སྒྲོག་ཙེའི་སྟར་པ་རིང་པོ་ཞིག་བསྒྲིགས་པ་དང་། འོད་
འཚེར་བ་ཞིག་ཕྱིད་པའི་ཚལ་སྡེར་གྱི་ནང་ཚལ་རིགས་ཚ་གྲང་སྣ་ཚོགས་སྣེ་ཁ་ལྔ་
བཅུ་ལྷག་ཙམ་བླུགས། ཞོག་ཁོག་ཐང་དང༌། ཤ་རིལ་ཐང་། ཕྱུར་རུལ་བཅས་
རིགས་གསུམ་དང་འབྲས་དང་ཀྲིང་མོག་རླངས་པ་འཚུབ་བེར་སྒྲོག་ཙེའི་སྟར་པ་
རིང་པོའི་འཁྲིས་སུ་བསྒྲིགས། གཞོགས་གཡོན་དུ་གྲགས་ཅན་ཨ་རག་ཤེལ་དམ་
ལྔ་དང་པི་ཙི་སྡེར་མ་གསུམ་བཞག མཱ་ཅང་རྒྱག་མི་ཤེས་པའམ་ཡང་ན་རྒྱག་མི་
འདོད་པའི་སྐུ་མགྲོན་ཁག་གཅིག་ཡོད་པ་དེ་ཚོས་ཁང་པའི་ནང་ཐ་མག་གི་དུ་བ་
སྟུག་པོ་འཁྲིགས་པའི་ཁྲོད་ཧ་ལམ་ཆུ་ཚོད་གསུམ་ཙམ་རིང་སྐྱིད་གཏམ་ སྡུག་
གཏམ་བཤད་ནས་སྐད་ཆ་རྫོགས་པ་ལྟར་གྱུར་ པས་ ཕར་འགྲོ་ཚུར་འོང་བྱེད་
མཁན་གྱི་སྐུ་མགྲོན་ངོ་ཤེས་མི་ཤེས་ཚང་མར་བལྟས་ཏེ་གོས་རྒྱན་གྱི་སྐོར་དང་།
མི་དེ་ཚོའི་འཚོ་བ་དང་ལས་ཀའི་སྐོར་དཔྱད་གཏམ་གཏོང་བ་ལྟར་སྐད་ཆ་མང་
ཙམ་གླེང་། མི་ཁག་གཅིག་གིས་ཞལ་ལག་བཏང་ན་ལམ་སེང་ཕྱིར་ལོག་ཨ་སྙམ་
པ་ལྟ་བུ་ག་བྱེད་འདི་བྱེད་མེད་པར་མགོ་བོ་རིལ་རིལ་དུ་བསྡད་ཡོད་པས་གློ་བུར་
དུ་ཞབས་ཞུ་མ་ཚོས་“ལྷན་རྒྱས་ཞལ་ལག་ལ་ཆིབས་སྒྱུར་གནང་རོགས་”ཞེས་
131



ཉམ་ཆུང་བུ་མོའི་ལས་དབང་།
འབོད་སྐུལ་ཞུས་མ་ཐག་བྱིའུ་ཆུ་ལ་རུབ་པ་ལྟར་མི་རྣམས་ལངས་ནས་སྒྲོག་ཙེ་
རིང་པོའི་ཕྱོགས་སུ་ཟང་ཟིང་བྱེད། རང་འགུལ་ངང་བསྒྲིགས་པའི་རུ་སྟར་རིང་
པོ་ཆགས་ཤིང་། ལག་ཏུ་སྡེར་མ་རེ་འཁྱེར་ནས་རང་འདོད་ལྟར་ཚལ་རིགས་
བླུགས་ཀྱིན་མདུན་དུ་སོང་། །
མཱ་ཅང་རྒྱག་མཁན་ གྱི་ སྒྲོག་ཙེ་ཁ་ ཤས་ལ་ཞལ་ལག་མཆོད་པར་ཕེབས་
རོགས་གནང་ཞེས་ལན་ཁ་ཤས་ཕུལ་ཡང་རྣ་བས་མ་ཐོས་པ་ཇི་བཞིན་ཧུར་བརྩོན་
ཆེན་པོས་ལག་ངར་གྱི་ཕུ་ཐུང་ཡང་བརྗེས་ནས་སྦག་དཀྲུག་རྒྱག་ཅིང༌། སྦག་
སྐོར་གཅིག་ཀྱང་ཆད་མི་རུང་སྙམ་པ་ལྟ་བུ་བྱེད། སྐུ་མགྲོན་ཕལ་ཆེ་བས་ཞལ་
ལག་མཆོད་ཟིན་པ་དང་ཁྲུང་མ་གཉིས་ནས་སྣེ་ཁྲིད་པའི་ཞབས་ཞུ་མ་ཚོས་ཁང་
པ་རེ་རེའི་ནང་བཞུགས་ པའི་སྐུ་མགྲོན་ཚོར་དངུལ་ཕོར་འདེགས་འགོ་ཚུགས།
“སྟེང་ཕྱོགས་ ལྷ་ནས་ཕེབས་པའི། མགྲོན་པོ་སྲན་མའི་མེ་ཏོག ཁྱེད་རང་
ཕེབས་པས་ཡག་བྱུང་། བཞུགས་གྲལ་འོད་ཀྱིས་བརྒྱངས་སོང་།….…….”ཞེས་
གཞས་ཚིག་བཀྲ་ཤིས་ལ་མགྲིན་དབྱངས་ཕྲ་ལ་སྙེམ་པའི་གཞོན་ནུ་མའི་འགྱུར་
ཁུག་གིས་ཚང་མའི་ཐོས་འཛིན་བུ་ཁ་མྱོས་པ་གྱུར། མཱ་ཅང་ལ་མགོ་འཁོར་བའི་
སྒྲོག་ཙེ་ཞིག་གི་སྐྱེས་པ་བཞི་པོ་གཉིད་ལས་སངས་པ་ལྟར་མཱ་ཅང་གཏོང་འཕྲོ་
ཡང་བཞག་སྟེ་ཁྲུང་ཞུ་མའི་ཕྱོགས་ལ་མིག་ལྡིར། “དངོས་གནས་སྣང་བ་སྐྱིད་པོ་
བྱུང་དཱ་། ཆང་གཞས་བཏང་ན་ཁྲུང་སའི་དབྱིངས་དོན་གྱི་འདུག་གཱ”ཞེས་ཟེར།
མཱ་ཅང་སྒྲོག་ཙེ་དེའི་ཐོག་གི་སྲི་ཐར་ཚེ་རིང་གིས་ལྟོ་ཆས་ཀྱི་བྲོ་བ་མྱོང་བ་ཇི་བཞིན་
རྣ་བས་ ཆང་ གཞས་ ཀྱི་ གདངས་ ལ་ དོ་ སྣང་ ཆེན་ པོ་ བྱས། “ ལ་ ཡེ་ ཁོང་ཚོ།
གཞས་སྣེ་ཁྲིད་མཁན་དེའི་སྐད་ཡག་པོ་ག་འདྲ་མི་འདུག་གམ། བུ་མོ་ཕ་གི་ག་
ནས་རས་”ཞེས་ཟེར། ཁོའི་ཁ་སྤྲོད་དུ་ཡོད་པའི་སྐྱེས་པ་དེས་“ག་རེ། སྐད་སྙན་
པོ་འདུག་ན་ཨམ་ཅོག་ཉོན། ག་ནས་ཡིན་མིན་རྩད་བཅད་ནས་ག་རེ་བསམ་གྱི་
འདུག་གས་”ཞེས་ཀུ་རེ་བྱས། ཁོའི་གཡས་སུ་ཡོད་པའི་སྦག་རོགས་དེས་ལག་
གཡས་པས་བཟུང་བའི་ཐ་མག་འཐེན་འཕྲོ་གོ་ཐལ་བརྡབས་སྣོད་དུ་མཛུབ་མོས་
132



བཟའ་གསུམ་ཁྱིམ་ཚང་གི་གཏམ་རྒྱུད།
བསྣུར། “ཧི། བུ་མོ་དེ་ངས་ངོ་ཤེས་ཀྱི་ཡོད། ཨ་ཅག་མཚོ་སྐྱིད་སྒྲོལ་མའི་བུ་མོ་
སྐལ་བཟང་བུ་ཁྲིད་ཟེར་བ་དེ་རེད། མོ་ཆང་ས་དང་དགའ་སྐྱེལ་སོགས་རྟེན་
འབྲེལ་ཡོད་ཚད་ལ་ཆང་མ་བྱེད་པར་འགྲོ་བ་རེད། མོའི་སྐད་ཡག་པོ་ཡོད་པས་
མ་ཚད། ཆང་གཞས་གཏོང་དགོས་བྱུང་ན་བོད་ཆོལ་ཁ་གསུམ་གྱི་ཆང་གཞས་
གང་ཡང་གཏོང་ཤེས་ཀྱི་རེད་”ཅེས་བཤད།
ཁྲུང་ཕོར་བཏེགས་བཞིན་གཙོ་སྐྱོང་བ་སྦྱིན་པས་ཕོ་གཞོན་ཞིག་ལ་ཕྱི་སྒོའི་
ནང་ལོགས་སུ་སྒོ་ལྕགས་རྒྱག་ཏུ་བཅུག་སྟེ་གང་ལྟར་སྦི་རག་དང༌། ཆང་འཐུང་
མཁན་ཡིན་ཕྱིན་དངུལ་ཕོར་གཙང་བཞེས་མ་གནང་བར་གཏོང་མི་རུང་ཞེས་
སྒྲིག་ཁྲིམས་དམ་པོ་བཟོས་པས་མི་ཁ་ཤས་ཀྱིས་ཁྲུང་ཞུ་མ་གཡས་ཕྱོགས་སུ་སླེབས་
སྐབས་གཡོན་དུ་འགྲོ་བ་དང༌། གཡོན་དུ་འབྱོར་དུས་གཡས་སུ་བྲོས་པ་སོགས་
བྱེད་པ་ནི་ཙི་ཙིས་ཞུམ་བུ་མཐོང་བ་ལྟར་མངོན། འགའ་རེས་ཁྲུང་ཞུ་མའི་ཆང་
གཞས་ཀྱང་འགོ་འཛུགས་ལོང་མེད་པར་ཆང་ཕོར་བླངས་ནས་ཁྱུང་ཕོར་ཞབས་
དག་བརྒྱབ་པས་ཁྲུང་མའི་ཉེས་ཆད་དུ་སླར་ཡང་ཆང་གཞས་དང་བསྟུན་ནས་
ཞབས་དག་ཐོལ་པ་རྒྱག་དགོས་པར་གྱུར། འགའ་རེས་ཁྲུང་ཞུ་མའི་གཞས་ཉན་
བཞིན་དུ་དངུལ་ཕོར་གྱི་མཆོད་ཆང་དལ་གྱིས་འཐུང་ཞིང་། ཁྲུང་ཞུ་མའི་གཞས་
ཚིག་ཕྲན་ཙམ་མ་འགྲིག་པ་ ཐོས་འཕྲལ་སྐྱོན་འཛུགས་བྱས་ནས་ཁྲུང་མ་ཡང་
མཉམ་དུ་ཞབས་དག་རྒྱག་དགོས་ཞེས་ཨུ་ཚུགས་མཐར་སྐྱེལ་བྱས་ཏེ་སྐད་ཅོར་
གྱིས་ཁེངས་པ་གྱུར། སྦི་རག་ལ་ཧ་ཅང་དགའ་བ་དང༌། འཐུང་ཤེད་ཆེ་བའི་
སྐྱེས་པ་ཁག་གཅིག་གིས་སྦུ་སོབ་ཀྱིས་བཀང་བའམ་ཡང་ན་གྲོད་ཤ་རྒྱས་ཏེ་ལྷུག་
པོར་གྱུར་པ་ཡིན་མིན་མི་ཤེས་ཏེ། རྫ་མ་ལྟར་སྦོ་ལྡིར་བའི་གྲོད་ཁོག་ངོམ་པ་ཇི་
བཞིན་ཡར་ལངས་ཏེ་ཁྲུང་མ་དང་མཉམ་དུ་ཆང་གཞས་སྐད་གསང་མཐོན་པོ་
བཏང་ཞིང་། ཁྲུང་མར་དཔྲལ་བ་སྦྱར་ཙམ་བྱས་ཏེ་གད་མོ་བསླངས། སྦི་རག་
འཐུང་རྒྱུར་དགའ་ནའང་ཧུབ་འཐུང་བྱེད་མི་ཐུབ་པའི་སྐྱེས་པ་ལ་ལས་ཁྲུང་ཕོར་
ལག་པར་བླངས་རྗེས་བྱིའུ་ཡིས་ཆུ་འཐུང་བ་ལྟར་དལ་གྱིས་འཐུང་གིན་བསྡད་
133



ཉམ་ཆུང་བུ་མོའི་ལས་དབང་།
-
པས་ཁྲུང་ཞུ་མས་རྐང་བཙུགས་ཏེ་མགྱོགས་པོ་འཐུང་རྒྱུར་སྐུལ་མ་ཐེབས་པའི་
གཞས་གདངས་ ཐུང་ ལ་ གཞས་ ཚིག་ སྟབས་ བདེ་ དེ་ འདྲ་ བཏང་ བས་ མིག་
བཙུམས་ནས་ཞབས་དག་རྒྱག་དགོས་པར་གྱུར། ད་དུང་འགའ་རེས་ཁྲུང་མའི་
བཀའ་ལ་གྱེན་ལྡོག་མི་ཕོད་པར་ཨུ་ཚུགས་ཀྱིས་ཞབས་དག་བརྒྱབ་སྟེ་ཁྲུང་མ་ཚོ་
ཕར་ཙམ་སོང་མ་ ཐག་ རང་དབང་མེད་པར་གྲོད་པ་ཁ་ ཤོར་བ་ལྟར་སྐྱུག་པ་
སྐྱུགས་ནས་ཁོར་ཡུག་སྐྱུར་དྲིས་བརྒྱངས།
མཱ་ཅང་མི་རྒྱག་པར་སྒྲོག་ཙེའི་མཐའ་བསྐོར་ནས་སྦི་རག་དང་ཆང་འཐུང་
མཁན་ཁག་གཅིག་སྔ་ས་ནས་རབ་ཏུ་བཟི་ནས་ཁྲུང་མའི་དངུལ་ཕོར་མ་སླེབས་
གོང་ཁོ་རང་ཚོ་ཕན་ཚུན་ཆང་གཞས་གཏོང་གིན་ཞབས་དག་འགྱོགས་རེས་བྱེད་
པ་དེ་དེ་བས་ཀྱང་འཁྲུག་ཆ་དོད། ཁོང་ཚོའི་ཁྲོད་ཀྱི་ལ་ལས་ར་བཟི་བའི་ཁྱད་
ཆོས་ལྟར་ཉན་མཁན་མེད་རུང་སྐད་ཆ་མང་པོ་ཞིག་བསྐྱར་ཟློས་ཀྱིས་བཤད་ནས་
བློ་ཚིམ་པར་བྱེད་པ་དང་། ལ་ལ་ཕན་ཚུན་དཔྲལ་བ་གཏུག་ཙམ་གཏུག་ཙམ་
དང༌། འགྲམ་པ་སྦྱར་རེས་ཀྱིས་“སྐྱིད་པོ་བྱུང་། འཇིག་རྟེན་མིའི་འཚོ་བ་ཟེར་
བ་འདི་འདི་འདྲས་རེད་དཱ། ཚེ་གང་སྐྱིད་ཀྱང་སྐྱིད་རྒྱུ་གང་ཡོད། ཉིན་གཅིག་
སྐྱིད་ཀྱང་སྐྱིད་པོ་རེད་” ཅེས་ཤོད་ ཅིང་། ཆང་གིས་བཟི་ནས་མཐོན་མཐིང་
དགུང་ལ་འཕྱོ་བའི་སྣང་བ་བྱུང་སྟེ་སྙིང་གཏམ་ལྷུག་གླེང་བྱེད། ཡང་འགའ་རེ་
ནི་ཞབས་དག་རེ་བརྒྱབ་ཚར་མ་ཐག་དམིགས་ཡུལ་གང་ཡང་མེད་རུང་མི་ཚོགས་
ཀྱི་ཁྲོད་ཁ་ཆུ་མིག་ཆུ་འཛར་བཞིན་ ཕར་འགྲོ་ཚུར་འོང་བྱེད་ ཅིང་། སྐབས་
འགར་ ཅོག་ཙེར་འཁོན་ནས་ སྦི་ རག་ ཤེལ་དམ་ ཡང་ དབྲིལ་ཏེ་ མི་རྣམས་ལ་
འདྲོགས་འགོངས་སློང་མཁན་ལྟར་དུ་གྱུར། །
མཚན་མོའི་ཆུ་ཚོད་བཅུ་པ་ ཟིན་མཚམས་ཆང་མི་འཐུང་མཁན་གཅིག་
ཀྱང་བསྡད་མེད་པར་ཚང་མ་ལོག་ཟིན། ཆང་རག་འཐུང་མཁན་གྱི་ཁྲོད་ནས་
རིག་པ་སྤྱང་བ་ཚོས་ཁ་གཡར་སྣ་ཚོགས་བྱས་ཏེ་གཅིག་མཇུག་གཉིས་མཐུད་ངང་
རང་ཁྱིམ་དུ་ལོག མི་ཁག་གཅིག་གིས་དུས་ཚོད་སྔ་ཕྱི་ཡང་མི་རྟོགས་པར་མུ་
134



བཟའ་གསུམ་ཁྱིམ་ཚང་གི་གཏམ་རྒྱུད།
མཐུད་མཱ་ཅང་རྒྱག་གི་ཡོད་པ་ནི་བལྟས་པ་ཙམ་གྱིས་ཁོང་ཚོའི་དབར་གྱི་རྒྱན་
འགྱེད་གཡུལ་སའི་ཐོབ་ཤོར་ད་དུང་ཐག་མ་ཆོད་པར་ལུས་པ་གསལ་པོར་མཐོང་།
ར་བཟི་བ་འགའ་རེ་རོགས་པས་གཡས་སྐྱོར་གཡོན་སྐྱོར་བྱས་ཏེ་སྒོ་ཁར་ཁྲིད་དེ་
འཇིབ་ཆུང་ནང་འཛུལ་བཞིན་མཆིས། མཱ་ཅང་སྒྲོག་ཙེ་རེ་ཟུང་ད་དུང་ཡང་ཐག་
མི་གཅོད་པས་སྦྱིན་བདག་ཚོ་བྱ་དཀའ་བྱེད་གཏད་དུ་གྱུར། བློ་བཟང་གིས་
གཟབ་མཆོར་དུ་གོན་པའི་གོས་ཆེན་སེར་སྨུག་གི་སྟོད་ཐུང་ཕུད། རས་སྔོ་ནག་
གི་སྦྱར་ཀེ་གོན་ནས་ཞབས་ཞུ་བ་དང་མཉམ་དུ་ཇ་དམ་དང་དཀར་ཡོལ་བསྡུ་
གསོག་རྒྱག་བཞིན་སུན་མདོག་ངང་མཱ་ཅང་སྒྲོག་ཙེ་ཞིག་ལ་བལྟས་ཏེ་“ད་ཡིན་ན་
བྱང་སྐར་སྤུན་བདུན་ཡང་ཁ་སྒྱུར་ཚར་འདུག མི་འདི་ཚོ་ག་དུས་ལོག་གི་རས་”
ཞེས་བཤད་པས་སྦྱིན་པས་“གཅུང་པོ། དེ་འདྲ་ཤོད་མི་རུང་། ཕྱི་པོ་བྱས་ནས་
ནམ་ལངས་ཀྱང་སྣེ་ལེན་ཞུ་དགོས་རེད་དཱ། གང་ལྟར་དགོང་གཅིག་རང་རེད་
པཱ”ཞེས་ཟེར། ཞབས་ཞུ་མ་དབྱངས་སྐྱིད་དང་། བདེ་སྐྱིད་ཀྱིས་ཁོ་གཉིས་ཀྱི་
སྐད་ཆ་ཉན་རྗེས་ཁང་པ་གཞན་ཞིག་ནང་དུ་སོང་སྟེ་ཐ་མག་དང་བྱི་རིལ་གྱི་སྡེར་
མ་ཆུང་ཆུང་རྣམས་བརྩིགས། དབྱངས་སྐྱིད་ཀྱིས་“མོ་རེ། བློ་བཟང་ལགས་
ཟེར་མཁན་འདི་མནའ་མ་དང་མཉམ་དུ་ཉལ་རྒྱུའི་བྲེལ་བ་ཡོད་པ་འདྲ་” ཞེས་
ཟེར་བས་བདེ་སྐྱིད་ཀྱིས་“ཁ་རོག་སྡོད། ངོ་ཚ་པོ་འདི་འདྲ་གོ་ན་ང་གཉིས་ལ་
གཤེ་གཤེ་བཏང་ཡོང་། ......ཧི་ཧི་ཧི་”ཞེས་ཁྲེལ་དགོད་བྱས། །
ཆང་སའི་ཉིན་གཉིས་པར་སྔར་བཞིན་སྦྱིན་པས་བཀོད་སྒྲིག་བྱས་པའི་
འོག་མ་བྱན་གྱིས་ཞོགས་པ་ནས་ཚལ་གསར་པ་ཁ་ཤས་བཟོ་རྒྱུའི་གྲ་སྒྲིག་བྱས་པ་
དང་ཞབས་ཞུ་མ་ཚོས་ཁང་པ་ཚང་མར་གད་བདར་གཙང་སྦྲ་བྱས་ནས་ཅོག་ཙེའི་
ཐོག་ཞལ་ཏོག་དང་ཐ་མག་བསྐྱལ། སྦྱིན་པས་སྦི་རག་འཇོག་སའི་ཁང་པའི་ནང་
བསྐྱོད་ནས་ལྷག་མར་ལུས་པའི་བཏུང་བཅའ་ལ་གྲངས་ཀ་བརྒྱབ་པས་ལན་ཏའེ་
སྦི་རག་ སྒམ་དགུ་དང༌། ལྷ་ སའི་ སྦི་རག་ སྒམ་བཅུ་གཅིག གཏེར་ཆུ་ སྒམ་
བརྒྱད་བཅས་ལས་མེད་པ་ཤེས་པས་འཕྲལ་དུ་ཁ་པར་བརྒྱབ། སྦི་རག་དང་
135



ཉམ་ཆུང་བུ་མོའི་ལས་དབང་།
གཏེར་ཆུ་ཤོག་སྒམ་བཞི་བཅུ་ཁ་སྣོན་བླངས། ཉིན་དགུང་ཆུ་ཚོད་གསུམ་པ་ཡོལ་
ནའང་གྲོལ་བསངས་ལ་ཕེབས་མཁན་སྐུ་མགྲོན་བཅུ་གྲངས་ལས་མ་འབྱོར་བས་
སྦྱིན་པའི་སེམས་ལ་དངངས་འཚབ་ལངས། “བློ་བཟང་། ཁ་པར་ཨང་གྲངས་
བཀོད་པའི་དེབ་དེ་འཁྱེར་ཤོག་དང་། དགའ་ཉེ་ཁག་གཅིག་ལ་ཞལ་པར་མ་
ཕུལ་ན་གྲོལ་བསངས་གཏོང་དུས་མི་ཉུང་ཐག་ཆོད་མི་ཡོང་ངམ་བསམས་ཀྱིས།
བསངས་དུད་ཀྱི་མཐའ་འཁོར་ལ་ཉུང་མཐར་མི་དྲུག་ཅུ་ཙམ་མེད་ན་སྟོང་སང་
སང་ཆགས་ནས་བཀྲ་ཤིས་པའི་རྣམ་པ་མངོན་མི་ཡོང་། མ་གཞི་ནས་ཞལ་ལག་
གི་ལྷག་མ་ཡང་མང་པོ་བསྡད་བཞག་”ཅེས་བཤད་ནས་དགའ་ཉེ་ཁག་གཅིག་ལ་
ཞལ་པར་ཕུལ་ནས་ལམ་སེང་སྐུ་མགྲོན་ལ་ཕེབས་རོགས་གནང་ཞེས་ཞབས་སྐུལ་
ཞུས་པ་དང༌། ནང་ཚགས་ཆེ་བའི་མི་འགའ་རེར་ཁ་པར་ནས་ཁྲོ་བའི་རྣམ་
འགྱུར་ཡང་ སྟོན། “ཝ་ཡེ། སྐལ་ བཟང་ཡེ་ཤེས་ལགས། ང་སྦྱིན་ པ་ ཡིན།
ཁྱེད་རང་ཁ་ས་སྤྲོ་པོ་མ་བྱུང་བ་འདྲ།” “ག་རེ། སྐྱིད་ཐག་ཆོད་བྱུང་། ཁ་ས་སྦེ་
རག་འཐུང་མང་དྲགས་ནས་དེ་རིང་མགོ་བོ་བཟི་འཐོམས་ལངས་ནས་བསྡད་
ཡོད” སྦྱིན་པས་“ཝ་ཡེ། དེ་རིང་གྲོལ་བསངས་རེད་པཱ། དེ་འདྲ་ཟེ་ཉོབ་ནས་
མ་བཞུགས། ལམ་སེང་ཕེབས་ཤོག ཆང་ནད་ཆང་གིས་སེལ་དགོས་རེད། མ་
ཕེབས་ན་རྗེས་མ་ང་གཉིས་འཆམ་མི་ཡོང་དཱ”ཞེས་བཤད། །
གྲོལ་བསངས་ལ་ཡོང་བའི་མི་བརྒྱད་ཅུ་ཙམ་ཟིན་པས་ཁོང་ཚོས་ཆུ་ཚོད་
གཅིག་ཙམ་རིང་མཱ་ཅང་འཁྲུག་པོ་བརྒྱབ་ཅིང༌། ཆང་འཐུང་མཁན་ཁག་གཅིག་
ར་སྦིར་ཙམ་བཟི་མཚམས་ལ་སྦྱིན་པས་ད་དུང་ཕྱི་སྒོའི་ཕྱོགས་སུ་ཡང་ཡང་བལྟས་
ནས་ད་དུང་སྐུ་མགྲོན་ཡོང་མིན་བལྟས། གསར་དུ་ཡོང་མཁན་གཅིག་ཀྱང་མེད་
པས་བློ་བཟང་གིས་མདུན་ནས་ཚུར་འོངས་བཞིན་“གཅེན་པོ། གྲོལ་བསངས་
ལ་མི་འདི་ཙམ་གྱིས་འགྲིག་ཐག་ཆོད་འདུག ད་ཞལ་ལག་བཏང་ན་ཏག་ཏག་མ་
རེད་པས་” ཞེས་བཤད་པས་སྦྱིན་པས་ལག་པའི་ཆུ་ཚོད་ལ་ལྟ་ཙམ་བྱས་ནས་
“རེད། སྔ་དྲགས་མི་འདུག་”ཅེས་བཤད་དེ་ཐབ་ཚང་དུ་སོང་བ་དང་མ་བྱན་
136



བཟའ་གསུམ་ཁྱིམ་ཚང་གི་གཏམ་རྒྱུད།
དང་མ་གཡོག་ཚོས་བྲེལ་འཚུབ་ངང་ཞལ་ལག་འཁྱུག་ཙམ་ལ་བསྒྲིགས།
ཞབས་ཞུ་མས་ཞལ་ལག་ཕེབས་རོགས་ཞེས་པའི་འབོད་བརྡ་བཏང་མ་
ཐག་སྐུ་མགྲོན་ཚོས་དེ་རིང་གི་ལས་འགན་གཙོ་བོ་དེ་གྲོལ་བསངས་གཏོང་རྒྱུ་དེ་
ཡིན་པ་བློ་ལ་བཅངས་ཡོད་པས་དེ་མུར་སྒྲོག་ཙེའི་མདུན་ལ་རུ་སྟར་བསྒྲིགས།
ཞལ་ལག་ཚར་མ་ཐག་སྦྱིན་པ་དང༌། བློ་བཟང་། ཚེ་རིང་ལྷ་མོ། དབྱངས་ཅན་
མཚོ་མོ་བཅས་ཀྱིས་གཙོས་པའི་ནང་མི་དང་ཞབས་ཞུ་མ་ཚོས་ཁྲུང་ཕོར་གྱི་མཆོད་
ཆང་བཏེགས་ཚར་རིམ་དུ་སྐུ་མགྲོན་ཚོའི་མགུལ་ལ་མཇལ་དར་རེ་བསྒྲོན་པས་
ཁང་པ་ཚང་མའི་ནང་བཀྲ་ཤིས་པའི་རྣམ་པ་འཆར།
“ལྷན་རྒྱས་ གྲོལ་བསངས་ལ་ཕེབས་རོགས་གནང་” ཞེས་པའི་འབོད་སྒྲ་
གཅིག་གིས་ཚང་མའི་རྣ་བར་ཁྱབ་སྟེ་གཅིག་མཇུག་གཉིས་མཐུད་ངང་སྒོ་ཕྱིར་
ཐོན། རྒྱལ་སྒོའི་མདུན་གྱི་རྡོ་གཅལ་ཡངས་པོའི་ཐོག་བཀྲ་ཤིས་རི་མོ་ཁྲ་ཐིང་
ངེར་ཡོད་ཅིང་། དབུས་སུ་དར་ལྕོག་དང་གྲོ་སོ་ཕྱེ་མར། ཆང་རྐྱེན་སོགས་བཀྲ་
ཤིས་རྫས་ཆ་མ་ཚང་བ་མེད་པར་བསྒྲིགས་པ་དེ་མིག་ལམ་དུ་བརྗིད་ཉམས་ཤིན་
ཏུ་དོད། སྐུ་མགྲོན་ཚོས་ལག་གཡས་པའི་ནང་རྩམ་པ་སྦར་མོ་གང་རེ་བསྣམས།
རྣམ་ཐར་མཁས་པ་ཆོས་ལྡན་ཚེ་རིང་གིས་“ཏཱ་ལའི་ལ་མོའི་རྩེ་ནས།….....”ཞེས་
རྟ་དབྱངས་མཐོན་པོའི་རྣམ་ཐར་བླངས་པའི་ཚེ་སྒྲ་དབྱངས་ཀྱི་བྲག་ཅ་འཁོར་ཏེ་
ཁོར་ར་ཁོར་ཡུག་ཏུ་དུས་སྟོན་གྱི་རྣམ་པ་འཆར། སྒོར་འཁྱིལ་ལེར་བསྐོར་བའི་
སྐུ་མགྲོན་ཚོས་ལྷ་རྒྱལ་འཐེན་མཁན་གྱི་སྣེ་ཁྲིད་པ་ཞིག་གིས་“ སྦོ་སོ་”ཞེས་སྒྲ་
བཏོན་མ་ཐག་རྗེས་མཐུད་ནས་སོ་སོ་ཡི་སྒྲ་ཤུགས་ཆེན་སྒྲོག་ཅིང་། ཀི་ཀི་བསྭོ་
བསྭོ། ལྷ་རྒྱལ་ལོ་”ཞེས་བརྗོད་མཚམས་རྩམ་པ་གནམ་ལ་འཕྱར་དུས་ཤར་ནས་
ལྡང་བའི་རླུང་སིལ་གྱིས་རྩོམ་པ་འཁྱེར་ནས་ནུབ་ངོས་ཀྱི་སྐུ་མགྲོན་ཚོའི་ན་བཟའ་
དང་། དབུ་སྐྲ་དཀར་པོ་བཟོས་ནས་རྩམ་ཐག་ཆུ་གཉེར་བ་ནང་བཞིན་དུ་གྱུར།
བསྟན་བཤིག་ཚ་བའི་དགའ་ཉེ་ཁ་ཤས་ཀྱིས་ཡང་བསྐྱར་སྦར་མོས་རྩམ་པ་གཅུས་
ཏེ་ཕན་ཚུན་རྩམ་བཤོས་བརྒྱབ་སྟེ་འགའ་རེའི་ཨམ་ཅོག་གི་ཁུང་བུའང་འགགས།
137



ཉམ་ཆུང་བུ་མོའི་ལས་དབང་།
འགའ་རེའི་ངོ་གདོང་དཀར་རྐྱང་ཆགས་ནས་གད་མོ་བསླངས། །
བློ་བཟང་དང་དབྱངས་ཅན་མཚོ་མོའི་ཆང་སའི་རྟེན་འབྲེལ་གཟབ་རྒྱས་
ངང་མཇུག་བསྒྲིལ་ནས་ཉིན་གཉིས་སོང་རྗེས་ཁོང་གཉིས་སེམས་ལྷོད་པོར་གྱུར་
ཅིང༌། དབྱངས་ ཅན་ མཚོ་ མོས་ “བློ་བཟང་ལགས། མགུལ་དར་ འདི་དག་
ལྟེབས་རྩིས་ཡག་པོ་ཞིག་བརྒྱབ་ན་མ་གཏོགས་ལྟེབས་ཉེས་ལ་འགྲོ་བ་འདུག་”
ཅེས་བཤད་པས་བློ་བཟང་གིས་“མང་པོ་འདི་འདྲ་ལྟེབས་རྩིས་རྒྱག་ཚོད་ཡོག་མ་
རེད། འགྱིག་རས་ཆེན་པོའི་ནང་བླུག་བཞག་ན་འགྲིག་གི་རེད། དེ་ལས་ཤོག་
ཆག་ལ་རྩིས་བརྒྱབ་ནས་མིང་རྣམས་ཐོ་འགོད་བྱེད་དགོས་ཀྱི་རེད་”ཅེས་ཁང་པ་
སྦུག་མར་སོང་བ་དང་། ཁ་བཏགས་ཀྱིས་དམ་པོར་བསྡམ་པའི་ཤོག་སྒམ་མར་
འཁྱེར་ཡོང་། བློ་བཟང་གིས་ཤོག་ཆག་རེ་རེ་བཞིན་གྱི་དངུལ་བཏོན་པ་དང་
འབུལ་མཁན་གྱི་མིང་དེབ་ཐོག་ཏུ་བྲིས་པས་དབྱངས་ཅན་མཚོ་མོས་“བློ་བཟང་
ལགས། དེ་འདྲ་བྲིས་དགོས་ཨེ་ཡོད། བློས་ངེས་ཀྱི་རེད་”ཅེས་བཤད་པས་ཁོས་
“མ་རེད། མ་རེད། འདི་ཚོ་གསལ་པོ་ཐོ་འགོད་བྱས་ན་མ་གཏོགས་རྗེས་མ་
ལན་སློག་དུས་སྟབས་བདེ་ཡོང་གི་མ་རེད་” ཅེས་རྟེན་འབྲེལ་དེའི་ལན་ཇི་ལྟར་
སློག་མིན་ལྟ་བྱེད་ཀྱི་ཡིག་ཚགས་ལྟ་བུ་ཞིག་བཟོས།
དབྱངས་ཅན་མཚོ་མོས་ཤོག་ཆག་ནང་ནས་བཏོན་པའི་དངུལ་ལས་བརྒྱ་
ལོར་དང༌། ལྔ་བཅུའི་ལོར་རྣམས་ཁག་དབྱེ་ནས་གྲངས་ཀ་ཐེངས་ཁ་ཤས་བརྒྱབ།
“བློ་བཟང་ལགས། ཁྱེད་རང་གིས་ཐིག་པ་གནང་དང༌། ག་ཚོད་ཡོད་དམ་”
ཞེས་དགའ་འཛུམ་སྟོན། བློ་བཟང་གིས། “ཧེ། ཧ་ལས་ན་འབུམ་གཅིག་ཡོད་
འགྲོ། ག་ཚོད་འདུག་གམ”ཞེས་བཤད་པས་ཁོ་མོས་“འབུམ་ཟེར་ན་ཁྲི་ག་ཚོད་
ཡོད་པ་རས།” “འ་རྫིས། ལོ་བཞི་བཅུ་ཟིན་པའི་སྐྱེས་དམན་གྱིས་འབུམ་གཅིག་
ལ་ཁྲི་ག་ཚོད་ཡོད་པ་ཤེས་ཀྱི་མེད་པ་འདྲ”ཞེས་བཤད་པས་དབྱངས་ཅན་མཚོ་
མོས་“དྲང་པོ་ཡིན། དངུལ་མང་པོ་འདི་འདྲར་དེ་རིང་མ་གཏོགས་གྲངས་ཀ་
རྒྱག་མ་མྱོང་། འབུམ་ཟེར་བ་ལ་ཁྲི་ག་ཚོད་རས་”ཞེས་དྲིས་པས་བློ་བཟང་གིས་
138



བཟའ་གསུམ་ཁྱིམ་ཚང་གི་གཏམ་རྒྱུད། །
“བཅུ་རེད། བཅུ་རེད། ཁྲི་ཚོ་བཅུ་ལ་འབུམ་གཅིག་རེད་”ཞེས་བཤད། ཁོ་
མོས་“བྱས་ན་ཁྱེད་རང་གིས་གསུངས་པ་དེ་བདེན་གྲབས་འདུག འབུམ་གཅིག་
དང་ཁྲི་གཉིས་ལྷག་ཙམ་འདུག་”ཅེས་བཤད་དེ་གདོང་ནས་སླར་ཡང་ཡོང་སྒོ་
བྱུང་སོང་སྙམ་པའི་རྣམ་འགྱུར་ཞིག་བཅོས་མིན་དུ་མངོན་པས་བློ་བཟང་གིས་
“སྐྱེས་དམན་རྒན། ད་དུང་ཕྲུ་གུའི་བློ་མ་ཡལ། རྟེན་འབྲེལ་གྱི་དངུལ་མང་པོ་
ཡོད་པ་ལ་དགའ་རྒྱུ་གང་ཡོད། རང་བསམ་བློ་ཐོངས་དང་། ཁྲི་བཅུ་གཉིས་
འདི་ང་གཉིས་ཀྱིས་བུ་ལོན་བླངས་པ་དང་ཁྱད་ག་རེ་ཡོད་དམ”ཞེས་བཤད་པས་
དབྱངས་ཅན་མཚོ་མོས་གོ་དོན་མ་རྟོགས་པར་རྒྱུ་མཚན་དྲིས། བློ་བཟང་གིས་
སླར་ཡང་“བུ་ལོན་རང་རེད་དཱ། ད་རེས་ང་གཉིས་ཀྱི་རྟེན་འབྲེལ་ལ་ཕེབས་
མཁན་ཚང་མར་ རྗེས་ སུ་ སྐྱིད་ སྡུག་ ག་རེ་བྱུང་ཡང་ལན་ སློག་ དགོས་ རེད་པཱ།
ལན་སློག་རྒྱུར་རྩིས་བརྒྱབ་ན་དངུལ་དེ་དག་སྐྱེད་མེད་བུ་ལོན་མིན་ན་ག་རེ་རས་”
ཞེས་བཤད། དབྱངས་ཅན་མཚོ་མོས་“བློ་བཟང་ལགས། རྟེན་འབྲེལ་འགྱོགས་
མཁན་མང་པོ་ཞིག་ཕན་ཚུན་ལན་སློག་རེས་གཙང་པ་རེད་”ཅེས་བཤད་པས་བློ་
བཟང་གི་སེམས་ལ་བུད་མེད་རང་རེད། རྩིས་དམ་པ་ལ་ཨང་སྙམ་ནའང་དེར་
ལན་མ་བརྒྱབ་པར་མགོ་བོ་ལྕོག་ཙམ་བྱས། ཡང་སྨྱུག་རྩིས་བརྒྱབ་སྟེ་རྟེན་འབྲེལ་
དུ་བྱུང་བའི་དངུལ་སྒོར་ཁྲི་བཅུ་གཉིས་དང་སུམ་སྟོང་ཡོད་པ་དེ་དབྱངས་ཅན་
མཚོ་མོས་བརྒྱབ་པའི་དངུལ་གྲངས་དང་མཚུངས་པས་ཁོས་“དབྱངས་ཅན་མཚོ་
མོ། གནས་སྐབས་ང་གཉིས་ལ་ལག་དངུལ་དགོས་པ་ཆེ་བ་མེད་པས་དངུལ་འདི་
དག་དངུལ་ཁང་ལ་བཅོལ་བཞག་ན་ཡག་པོ་ཡོག་རེད་”ཅེས་བཤད།
དེ་ནས་ཉིན་ཤས་སོང་མཚམས་བློ་བཟང་གི་གྲོང་པའི་ཁང་པ་ཀ་གཉིས་
ལྕམ་གང་མ་ཞིག་ཡོད་པ་དེ་དང་དབྱངས་ཅན་མཚོ་མོའི་ཁང་པ་ཆེ་ཆུང་གཅིག་
པ་ཡིན་པས་གྲོང་པའི་ཨ་མ་ཚེས་གཅིག་ལ་སྐད་ཆ་ཡང་ཡང་བཤད་ནས་ཕན་
ཚུན་བརྗེ་རྒྱུ་ཁས་བླངས་པས་བློ་བཟང་གིས་ཨ་མ་ཚེས་གཅིག་ལ་ཐུགས་རྗེ་ཆེ་
ཞེས་ཞུས་ཏེ་རྔན་པ་སྒོར་ཉིས་སྟོང་སྤྲོད། དབྱངས་ཅན་མཚོ་མོའི་ནང་ཆས་
139



ཉམ་ཆུང་བུ་མོའི་ལས་དབང་།
རྣམས་ཐོག་སོ་གཉིས་པའི་བློ་བཟང་གི་ཁང་པའི་ནང་སྤོས་ཤིང་། ཁོང་གཉིས་
ཀྱི་ཁང་པ་ ཀ་བ་བཞི་དང་ལྕམ་གང་མ་ཡོངས་རྫོགས་ ནང་ཆས་ ཀྱིས་ ཁེངས།
དབྱངས་ཅན་མཚོ་མོས་དགའ་ངོམ་བྱེད་ཀྱིན་“ད་ཡིན་ན་ཕྱུག་པོ་ཆགས་སོང་
ང”ཞེས་བཤད་པས་བློ་བཟང་གིས་གདན་ཐོག་ཏུ་བསྡད་ནས་ལག་གཡོན་པས་
ཅི་འདྲེན་དམིགས་པ་མེད་པའི་ཕྲེང་རྡོག་གཏོང་གིན་“ད་ག་རེད། མི་རྡོག་ཟླ་
སྒྲིལ་བཏང་ན་ཕྱུག་པོ་ལས་ཀྱིས་ཆགས་ཟེར་བ་དེ་རེད། ང་གཉིས་ལ་རྒན་ཕྲུག་
སྤུ་སོབ་ཅིག་བྱུང་ན་ཚང་མ་འགྲིག་སོང”ཞེས་བཤད་པས་ཁོ་མོས་མགོ་བོ་དུད་
ནས་ངོ་ཚའི་ཚུལ་ཞིག་བསྟན་པ་དང༌། “རྒན་ཕྲུག་སྤུ་སོབ་ཟེར་བ་ག་རེ་རས་”
ཞེས་དྲིས་པས་བློ་བཟང་གིས་“སྔ་མོའི་ཤོད་ཚུལ་བྱས་ན་མི་ལོ་དར་ཡོལ་ལ་ཕྲུ་གུ་
སྐྱེས་ན་ལུས་ལ་བལ་སྤུ་མང་པོ་ཡོད་ཅེས་ཟེར་ཡོང་། བྱས་ཙང་རྒན་ཕྲུག་སྤུ་སོབ་
ཟེར་བ་རེད་དཱ་”ཞེས་བཤད་པས་ཁོ་མོ་གད་མོ་ཤོར། །
ཉིན་ ཤས་ རིང་ ཁོང་ གཉིས་ ཀྱིས་ ནང༌ ཆས་ རྣམས་ ཕར་ བསྒྲིགས་ ཚུར་
བསྒྲིགས་བྱས་ནས་འདྲ་ཆགས་པོ་བྱུང་རྗེས་དབྱངས་ཅན་མཚོ་མོས་སྔར་བཞིན་
ཁྲོམ་ལམ་གྱི་གཞོགས་གཅིག་ཏུ་བཙུགས་པའི་ཁྲོམ་སྟེགས་ཆུང་ངུའི་ཐོག་ཐ་མག་
དང་། བྱི་རིལ། སྦི་རག ཏན་ཤིན་སོགས་ཙག་ཙིག་སྣ་ཚོགས་ བཏོན་ནས་
འཚོ་རྟེན་གྱི་ལས་རྒྱུན་སྔར་བཞིན་སྲུང༌། འོན་ཀྱང་བློ་བཟང་ཆང་ས་བརྒྱབ་
ནས་བཟུང་དུས་གཅིག་ཏུ་གྲོང་ཆོས་སུ་འབོད་མི་ཆོག་པའི་བཀའ་བཏང་བ་ཇི་
བཞིན་མི་རྣམས་ཀྱིས་སྡོམ་པ་ཤོར་བའི་གྲྭ་པ་རེད་ཅེས་གྲོང་ཆོས་ལ་གདན་ཞུ་
བྱེད་མཁན་གཅིག་ཀྱང་མ་བྱུང་བར་རྡོ་རྗེ་དང་། དྲིལ་བུ་སོགས་ཆོ་གའི་ཡོ་བྱད་
རྣམས་ལས་འཁྱུར་ངལ་གསོར་བཞག་པ་ལྟར་གྱུར་བས་ཉིན་ལྟར་རང་གི་བཟའ་
ཟླའི་ལྟོ་ཆས་བཟོ་མཁན་ཞིག་བྱེད་དགོས་པར་གྱུར། ཁྱིམ་དུ་ཉིན་ལྟར་རང་
དགར་སྡོད་མི་བཟོད་པར་གྱུར་པའི་ཚེ་ཕྱི་དྲོ་ཞིག་ལྟོ་ཆས་བཟས་ཚར་རྗེས་བློ་
བཟང་གིས་ཁྱིམ་དོན་གླེང་།
“དབྱངས་ཅན་མཚོ་མོ། ང་ད་ལྟ་རྒན་འཁོགས་མིན་པས་ལས་ཀ་མེད་
140



བཟའ་གསུམ་ཁྱིམ་ཚང་གི་གཏམ་རྒྱུད།
པར་ཁྱིམ་དུ་ཉིན་ལྟར་འཛུལ་སྡོད་དུས་དངོས་གནས་ཡིན། ཉིན་མ་ལོ་ལས་རིང་
བ་ཟེར་བ་དེ་རང་གི་སྣང་བ་འདུག གྲོང་ལྷན་གྱི་ཀྲུའུ་རེན་བཙལ་ནས་སྔོན་མ་
ལྟར་ཟ་ཁང་གི་ནང་ལས་ཀ་ཞིག་བཀོད་སྒྲིག་གནང་རོགས་ཞུས་ན་དགའ་གི་མ་
རེད་པས”ཞེས་བཤད་པས་དབྱངས་ཅན་མཚོ་མོས་“ཁྱེད་རང་ཁྱིམ་དུ་བཞུགས་
མ་འདོད་ན་མ་གཏོགས་ཕྱག་ལས་ལ་མ་ཕེབས་ཀྱང་ལྟོ་གོས་མི་འཁྱོལ་བ་གང་
ཡོད། མ་གཞི་ནས་གྲོང་ལྷན་གྱི་འགོ་ཁྲིད་བཙལ་ཡང་སྔོན་མའི་དུས་རབས་དང་
འདྲ་གི་མ་རེད་པཱ། ད་ཆ་ལས་ཀ་བྱེད་སྙམ་ན་སོ་སོས་འཁོས་དཔག་ལ་གཞིགས་
པ་ཞིག་འཚོལ་རྒྱུ་མ་གཏོགས་བཀོད་སྒྲིག་བྱེད་ཁག་པོ་རེད་”ཅེས་བཤད་པས་བློ་
བཟང་གིས་“དེ་འདྲ་ཡིན་མི་སྲིད། གྲོང་ལྷན་གྱིས་སོ་སོའི་ཁོངས་མིར་འོས་བབ་
ཀྱི་ལས་ཀ་བཀོད་སྒྲིག་བྱ་རྒྱུ་འོས་འགན་མ་རེད་པས། གལ་སྲིད་ཁོང་ཚོས་ལས་
ཀ་བཀོད་སྒྲིག་མ་བྱས་ན་གཞན་དག་ལ་ལས་ཀ་འཚོལ་རྒྱུ་རེད། སྔོན་ལ་གྲོང་
ལྷན་རང་ལ་གཏུག་ནས་ག་རེ་ཟེར་མིན་བལྟས་པར་སྐྱོན་མེད་”ཅེས་འོས་བབ་ཀྱི་
ལས་ཀ་ཞིག་སྤྲོད་རོགས་ཞེས་ཤོད་རྒྱུ་གཏན་འཁེལ་བྱས།
ཕྱི་ཉིན་ཞོགས་པ་བློ་བཟང་གིས་ཁ་བཀྲུ་ལག་བཀྲུ་བྱས་རྗེས་གཙང་མར་
བཀྲུས་པའི་གྱོན་ཆས་བརྗེས་ནས་ ཤར་རེར་སྲང་ལམ་ཀྱག་ཀྱོག་འགའ་བརྒྱུད་
ནས་གྲོང་ལྷན་གྱི་ཐོག་ཀར་འཛེགས། གཞུང་དོན་ཁང་གི་སྒོ་འཛུལ་མ་ཐག་ཁྱིམ་
ཚང་གི་ཐོ་འགོད་རེའུ་མིག་ལ་ཞིབ་བཤེར་བྱེད་བཞིན་པའི་ཀྲུའུ་རེན་མཁས་གྲུབ་
ཀྱིས་མིག་ལྟ་ཙམ་བྱས་མ་ཐག་“ཕྱག་ཕེབས་གནང་བྱུང་དཱ་། བློ་བཟང་ལགས།
དོན་དག་གསུངས་དགོས་ཡོད་པས་”ཞེས་དྲིས་པས་བློ་བཟང་གིས་ཀྲུའུ་རེན་
མཁས་གྲུབ་ཀྱི་ཁ་སྤྲོད་དུ་ཡོད་པའི་རྐུབ་བཀྱག་ཐོག་བསྡད། “དེ་རིང་ཀྲུའུ་རེན་
ལགས་ལ་སྙན་བསུན་ཞིག་ཞུ་དགོས་བྱས་སོང་”ཞེས་བཤད། མཁས་གྲུབ་ཀྱིས་
“སྙན་བསུན་ཅི་ཡོད། ང་ཚོས་སྒྲུབ་ཐུབ་པ་ཞིག་ཡིན་ན་ཞུ་དང་ཞུ་”ཞེས་བཤད་
པས་བློ་བཟང་གི་སེམས་ལ་ཁོའི་རྣམ་འགྱུར་ཨའོ་ཙམ་འདུག རང་གི་དོན་དག་
སྒྲུབ་བཟོ་འདུག་སྙམ། བློ་ལྡིང་པོའི་ངང་ “ཀྲུའུ་རེན་ལགས། དབྱངས་ཅན་
141



ཉམ་ཆུང་བུ་མོའི་ལས་དབང་།
མཚོ་མོའི་ཉི་ཚེ་བའི་ཚོང་ལ་ཁེ་བཟང་ཕྲན་བུ་ལས་ཡོང་གི་མིན་འདུག ཁྱེད་
རང་གིས་ཐུགས་རྗེས་གཟིགས། ང་ལ་སྔོན་མ་ལྟར་ཟ་ཁང་དུ་ལས་ཀ་གང་རུང་
ཞིག་བཀོད་སྒྲིག་གནང་རོགས་ཞུ་གི་ཡིན”ཞེས་བཤད་པས་མཁས་གྲུབ་ཀྱིས་
དོན་དེ་བསམ་ཡུལ་ལས་འདས་པ་ལྟ་བུ་ཞིག་བྱུང་བའི་སྙམ་སྣང་སྟོན་བཞིན་དུ་
“ཨ་ལས། བློ་བཟང་ལགས་ཁྱེད་རང་གིས་དྲན་གསལ་རེད། དེ་སྔ་ཟ་ཁང་གི་
མ་བྱན་དུ་བཀོད་སྒྲིག་བྱས་པ་ནས་རང་མོས་ངང་ཕྱིར་འཐེན་པ་མ་རེད་པས།
ད་ལྟ་ཡང་མ་བྱན་གྱི་ལས་ཀ་བྱེད་པར་བཀོད་སྒྲིག་བྱེད་དགོས་གསུངས། ངས་
དྲང་པོ་ཞུས་ཆོག ང་ཚོའི་ཟ་ཁང་འདིར་ཁྱེད་རང་ནང་བཞིན་ཡོང་འདོད་དུས་
ཡོང༌། མི་འདོད་སྐབས་ཕྱིར་དོན་འདི་འདྲ་བྱས་ན་ལས་གཉེར་བྱེད་ཐག་ཆོད་
ཀྱི་མ་རེད་པས། ད་དུང་གསན་ཞིག སྐབས་དེ་དུས་ངས་རྗེས་སུ་བསྐྱར་དུ་ཟ་
ཁོང་དུ་ཕེབས་ཀྱི་ཡིན་གསུངས་ན་ལས་ཀ་རང་འཇགས་སྤྲོད་རྒྱུ་ཁག་པོ་རེད་ཅེས་
ཞུ་མྱོང་”ཞེས་སྔོན་མ་བློ་བཟང་གིས་མ་བྱན་གྱི་ལས་ཀ་ནས་ཕྱིར་འཐེན་དགོངས་
ཞུ་བྱེད་སྐབས་ཀྱི་སྐད་ཆ་ཕར་བཤད་ཚུར་བཤད་བྱས་པ་རྣམས་ཟིན་བྲིས་ཀློག་པ་
ལྟར་ངག་ ཐོག་ནས་ཆུ་རྒྱུག་པ་ལྟར་བཤད་པས་བློ་བཟང་གིས་“དགོངས་དག
དགོངས་དག དེ་རང་ཡིན། ཀྲུའུ་རེན་ལགས་ཀྱིས་དེ་འདྲ་རང་གསུངས་བྱུང་།
ད་ཡིན་ནའི་དགོངས་པ་དྭངས་པ་ཞིག་གནང་རོགས། ང་རང་སྔོན་མ་ནས་གྲོང་
ལྷན་འདི་རང་གི་ཁོངས་མི་སོང་ཙང་ཞུ་ས་འདི་རང་ལས་མི་འདུག ཐུགས་རྗེས་
གཟིགས་”ཞེས་བཤད།
ཀྲུའུ་རེན་མཁས་གྲུབ་ཀྱིས་ཐ་མག་རྐང་གཅིག་ལ་མེ་སྤར་ནས་ཧུབ་ཆེན་
པོས་རྔུབ་སྟེ་དུ་བ་འཕྱུར་རེར་གློད། མནོ་བསམ་ཞིག་བཏང་རྗེས་“བློ་བཟང་
ལགས། ཁྱེད་རང་གིས་གསུངས་སྟངས་ནོར་མ་སོང་། ད་ག་རེད། ཁྱེད་རང་
ང་ཚོའི་གྲོང་ལྷན་གྱི་ཁོངས་མི་སོང་ཙང་ལས་ཀའི་ཐད་ལྟ་སྐྱོང་བྱ་རྒྱུ་དེ་ང་ཚོའི་
འགན་འཁྲི་ཡིན་ཐག་ཆོད་རེད། ཡིན་ནའི་ཁྱེད་རང་གིས་མཁྱེན་མདོག་ཁ་པོ་
རེད། གྲོང་ལྷན་ལ་ཁྱིམ་དུད་ཆིག་སྟོང་ལྷག་ཙམ་དང་མི་གྲངས་ལྔ་སྟོང་ལྷག་
142



བཟའ་གསུམ་ཁྱིམ་ཚང་གི་གཏམ་རྒྱུད།
-
ཙམ་ཡོད་པའི་ནང་ལས་ཀ་བཀོད་སྒྲིག་བྱེད་མ་ཐུབ་པར་ལུས་པ་མང་པོ་ཞིག་
བསྡད་ཡོད། གལ་སྲིད་ཁྱེད་རང་གིས་དེ་རིང་འདི་གར་རེ་བ་བཏོན་པ་ཙམ་
གྱིས་ང་ཚོས་ཟ་ཁང་ནང་ལས་ཀ་བཀོད་སྒྲིག་ཞུས་ན་གཞན་གྱི་བསམ་འཆར་མང་
པོ་ཡོང་རྒྱུ་ཤོད་མ་དགོས་པ་རེད། ཐད་ཀར་ཞུས་ན་ཁྱེད་རང་ཟ་ཁང་གི་ལས་
ཀར་འཇུག་རྒྱུ་དེ་ང་གཅིག་པུས་ཐག་གཅོད་ཐུབ་ཀྱི་མ་རེད། གནས་ཚུལ་འདི་
ཚོའི་གྲས་ལས་བྱེད་པ་ཚང་མ་འཛོམས་ནས་མཉམ་དུ་དབྱེ་ཞིབ་དང་གྲོས་བསྡུར་
བྱས་ན་མ་གཏོགས་ཡོང་གི་མ་རེད་” ཅེས་གྲོས་བསྡུར་བྱས་ཏེ་ཐག་གཅོད་བྱ་རྒྱུ་
བྱས་པས་བློ་བཟང་གིས་གང་དྲག་གནང་རོགས་ཞེས་ཤོད་ཀྱིན་ཕྱིར་ལོག
བློ་བཟང་ཁྱིམ་དུ་ལོག་རྗེས་ཇ་དཀར་ཡོལ་གང་མ་བཏུང་གོང་དབྱངས་
ཅན་མཚོ་མོར་གྲོང་ལྷན་གྱི་ཀྲུའུ་རེན་མཁས་གྲུབ་ཀྱིས་བཤད་པའི་སྐད་ཆ་རྣམས་
བཤད་པས་ཁོ་མོས་“བློ་བཟང་ལགས། མི་དེ་ལ་ཡང་ཨུ་ཚུགས་བརྒྱབ་ལོས་ཡོག་
མ་རེད། ཁ་སེང་ངས་ཁྲོམ་བཀྱག་ཐོལ་པ་ཞིག་སྤྲོད་རོགས་གནང་ཞེས་ཕྱག་
འབུལ་མ་ཞུས་ཙམ་བྱས་ཀྱང་ཁོས་འདི་བྱས་ཀྱང་མི་འགྲིག་ལ་ཕ་གི་བྱས་ཀྱང་མི་
འོངས་ཞེས་རྒྱུ་མཚན་ལུང་པ་གང་བཤད་ནས་ཁྲོམ་བཀྱག་སྤྲོད་རྒྱུ་ཁས་བླངས་མ་
བྱུང༌། རྗེས་སུ་མི་ཚོས་བཤད་པར་གཞིགས་ན་ཁོ་ལ་གྱ་ནོམ་པའི་འབུལ་ཚན་
ཞིག་མ་སྤྲད་ན་གནད་དོན་ཐག་གཅོད་མ་བྱས་པར་ཡུན་རིང་ གྲོས་བསྡུར་གྱི་
ཁོངས་སུ་འཇོག་གི་རེད་ཟེར་གྱི་འདུག དེ་དངོས་གནས་ཡིན་པ་འདྲ”ཞེས་
བཤད། བློ་བཟང་གིས། “དབྱངས་ཅན་མཚོ་མོ། ད་འོ་ན་སྒོར་ཉིས་སྟོང་ཙམ་
གྱི་ཤོག་ཆག་ཅིག་བརྒྱབ་ནས་ཁོའི་ཁྱིམ་དུ་ཕྱིན་ནས་སླར་ཡང་ལས་ཀའི་གནད་
དོན་འདི་ཐག་གཅོད་གནང་རོགས་ཞུས་ན། ག་འདྲ་མི་ཡོང་ངམ”ཞེས་བཤད།
དབྱངས་ཅན་མཚོ་མོས། “ད་ག་རེད། འགྲོ་སྟངས་འདི་ལས་ཡོག་མ་རེད། ད་
ཡིན་ནའི་ད་ཆ་སྔོན་མ་དང་འདྲ་གི་མ་རེད། གྲོང་ལྷན་གྱི་འགོ་ཁྲིད་འདི་ཚོ་ཡང་
གཅིག་ལས་གཅིག་ཁ་ལས་མིག་ཆེ་བ་ཤ་སྟག་རེད། འབུལ་ཚན་འགྱོགས་མཁན་
གྱིས་སྐྱག་ལང་དུ་བཏང་ནས་ད་ཆ་གྲོད་པ་ཆེན་པོ་ ཤ་ སྟག་རེད། ཉུང་ཤོས་
143



ཉམ་ཆུང་བུ་མོའི་ལས་དབང་།
ལའང་སྒོར་ཁྲི་གཅིག་མ་བཏོན་ན་རྒྱུན་རིང་གི་ལས་ཀ་བྱེད་ས་སྤྲོད་རྒྱུ་དེ་ཁས་
ལེན་གྱི་མ་རེད། དངུལ་གྲོད་པ་རྒྱགས་པ་ཞིག་མ་སྤྱད་ན་དོན་དག་སྒྲུབ་རྒྱུ་མེད་
པར་ད་དུང་འགོ་ཁྲིད་ལས་བྱེད་པ་རུལ་སུངས་བཟོ་བར་ཡོང་བ་རེད་ཅེས་ཞྭ་མོ་
མི་གཡོགས་ཟེར་རྒྱུ་མེད་”ཅེས་བཤད་པས་བློ་བཟང་གིས་མོའི་སྐད་ཆ་དེ་དག་ལ་
ཡིད་མི་ཆེས་པའི་རྣམ་འགྱུར་སྟོན་བཞིན་“དབྱངས་ཅན་མཚོ་མོ། ཁྱེད་རང་
གིས་བཤད་པ་ལ་རྒྱུ་མཚན་མེད་པ་རང་མ་རེད། ཡིན་ནའི་ངའི་བསམ་ཚོད་ལ་
དེ་འདྲ་རང་བྱས་ཨེ་ཡོང་ནཱ། འཇིག་རྟེན་གཏམ་དཔེར། “མི་རྒྱུ་ལ་མི་དགའ་
བ་མེད་པ་དང་། ཁྱི་ཤ་ལ་མི་རྔམ་པ་མེད་” ཅེས་ཟེར་གྱི་ཡོད། སྒོར་ཁྲི་གཅིག་
འཁྱེར་ནས་སྤྲད་ན་ཁོའི་རྩིབས་མ་གཅོག་མི་ཐུབ་པ་རང་ཨེ་ཡོང་དཱ་”ཞེས་བཤད།
དབྱངས་ཅན་མཚོ་མོས་ “བློ་བཟང་ ལགས། ཁོ་ པར་ སྒོར་ཁྲིའི་འབུལ་ཚན་
འགྱོགས་རྩིས་མ་གནང་། དངུལ་མང་པོ་སྤྱོད་པ་ལས་དེས་མ་རྩ་བྱས་ཏེ་ང་
གཉིས་ཀྱི་ད་ལྟའི་ཁྲོམ་བཀྱག་གི་དངོས་ཟོག་སྣ་ཁ་འཛོམས་སུ་བཏང་ན་དགའ་ཡི་
མ་རེད་པས་”ཅེས་བཤད། །
ཟླ་བ་ཁ་ཤས་སོང་མཚམས་དར་རྒྱས་འགན་འཁྲི་ཚད་ཡོད་ཀུང་སིར་ལས་
ཀ་བྱེད་བཞིན་ཡོད་པའི་དབྱངས་ཅན་མཚོ་མོའི་སྤུན་མཆེད་སྒྲུབ་རྒྱས་ཀྱིས་རྒྱ་
མཚོའི་གཏིང་ནས་ནོར་བུ་ལོན་པ་ལྟ་བུའི་རྣམ་འགྱུར་སྟོན་བཞིན་དུ་བློ་བཟང་
བཟའ་ཚོའི་ཁྱིམ་དུ་ཡོང་། ཁོས་གདན་དུ་བསྡད་ནས་སྐད་ཆ་མ་བཤད་གོང་
དབྱངས་ཅན་མཚོ་མོས་མངགས་བྱ་བྱས་ཡོད་པ་དེ་སྒྲུབ་ཡོད་པར་ཚོད་དཔག་
བྱས། སྒྲུབ་རྒྱས་ཀྱི་ཇ་མངར་མོ་གྷི་ལཱ་སི་གང་བཏུངས་རྗེས་“ཨ་ཅག ཅོག་བློ་
བཟང་ལ་ལས་ཀ་འཚོལ་རྒྱུ་དེ་གང་སར་ཐབས་ཤེས་བྱས་པ་ཡིན། ལས་ཁུངས་
ཁ་ཤས་ནང་མི་དགོས་པ་ཆེ་ལ་ལས་ཀ་ཡག་པོ་དེ་འདྲ་འདུག ཡིན་ནའི་ཅོག་བློ་
བཟང་གིས་རྒྱ་ཡིག་མ་ཤེས་པ་དང་དེའི་ཐོག་ལོ་རྒན་ཙམ་ཡིན་སྟབས་ཆ་རྐྱེན་
དང་ཏག་ཏག་སྡོད་ཀྱི་མི་འདུག ཉིན་ཤས་གོང་ང་ཚོའི་ཀུང་སིར་རྒྱལ་སྒོ་སྲུང་
མཁན་སྒོ་སྲུང་བ་ཞིག་དགོས་ཀྱི་འདུག་ཟེར་བ་གོ་བྱུང་། ངས་ལམ་སེང་ཁ་ས་ཕྱི་
144



བཟའ་གསུམ་ཁྱིམ་ཚང་གི་གཏམ་རྒྱུད།
དྲོ་རེས་གཟའ་སྤེན་པའི་གཟའ་མཇུག་སྤྲོ་སྐྱིད་སྐབས་དང་བསྟུན་ནས་ཅིང་ལི་
དཔལ་འབྱོར་ལ་ཞལ་ལག་ཅིག་བཀྱག དེ་ནས་ཅི་གྲོས་མོལ་གྲོས་གཏོང་དུས་
ཅོག་བློ་བཟང་སྒོ་སྲུང་བར་འཇུག་རོགས་ཟེར་བ་ཡིན། ཁ་ལག་དེས་ངོ་ཤོར་བ་
འདྲ། ཁོས་བློ་བཟང་ཟེར་མཁན་དེ་ཁྱེད་རང་ཚོའི་ཉེ་འབྲེལ་ཡིན་ན་བློས་འཁེལ་
གྱི་རེད་ཅེས་ལམ་སེང་ཁས་བླངས་སོང་། ར་བཟི་བའི་སྐད་ཆར་ཡིད་མ་ཆེས་
པར་ངས་སྐབས་དེ་དང་བསྟུན་ནས་ཞུ་ཡིག་བཟོས་ པའི་ ཐོག་ མཆན་འགོད་
རོགས་གནང་ཞུས་པས་ལས་ཀར་འཇུག་རྒྱུའི་ཆོག་མཆན་བཀོད་ཡོད། ཟླ་རེའི་
གླ་ཆ་སྒོར་དྲུག་བརྒྱ་རེད། ཨ་ཅག་རང་གིས་བྱས་ན་ལས་ཀ་དེ་བློ་ལ་བབས་སོང་
ངམ་ཞེས་བཤད། དབྱངས་ཅན་མཚོ་མོའི་སེམས་ལ་སྒྲུབ་རྒྱས་སྤུན་མཆེད་ཡིན་
རུང་བློ་བཟང་གི་ལས་ཀ་འཚོལ་རྒྱུའི་དོན་ལ་ཀུང་སིའི་ཅིང་ལིར་ཞལ་ལག་བཏང་
བའི་འགྲོ་སོང་རྩིས་བརྒྱབ་ན་མ་གཏོགས་མི་འགྲིག་སྙམ་ཞིང་། ལས་ཀ་དེ་བློ་ལ་
བབས་མིན་བློ་བཟང་ལ་སྐད་ཆ་འདྲི་གི་ཡིན་ཞེས་བཤད་ལ་ཁད་དུ་ཁང་པའི་
སྦུག་ནས་ཡོན་ཆབ་བཤམས་ཚར་ཏེ་ཨ་ཅོར་གཙང་མས་ཆབ་ཏིང་ཕྱིད་བཞིན་
པའི་བློ་བཟང་གིས་འཛུམ་དམུལ་བཞིན་མར་དོན་ཡོང་། །
“སྒྲུབ་རྒྱས་ལགས། ལས་ཀ་དེ་རང་གིས་ཡོང་དཱ་། མི་ང་ཚོའི་གྲས་ལ་
ལས་ཀ་དེ་ག་ཙམ་ལས་ཡག་པ་གང་ཡོད། རྒྱལ་སྒོ་སྲུང་མཁན་བྱས་ནས་ཤུགས་
ལས་ནི་མ་རེད་པཱ། ཟླ་རེའི་གླ་ཆ་ཡང་སྒོར་དྲུག་བརྒྱ་བྱུང་ན་ཟ་ཁང་ལ་ལས་ཀར་
ཕྱིན་པ་ལས་དམའ་བ་ཡོག་མ་རེད་”ཅེས་བཤད་ནས་དབྱངས་ཅན་མཚོ་མོར་ལྟ་
ཙམ་ གྱིས་ ཁོ་ མོར་ མོས་ མཐུན་ ཡོད་ དམ་ ཞེས་ སྐད་ ཆ་ འདྲི་ བ་ ལྟ་ བུ་ བྱས།
དབྱངས་ཅན་མཚོ་མོས་“བློ་བཟང་ལགས། ད་ལྟ་བསམ་བློ་གཏོང་རྒྱུ་ཡོག་རེད།
ལས་ཀ་དེ་རྩིས་བླངས་ཚར་ནས་མིན་ཞེས་བཤད་ན་སྒྲུབ་རྒྱས་ཀྱང་ངོ་ཚ་པོ་ཡོང་
གི་རེད། ངས་བལྟས་ན་རྒྱལ་སྒོ་སྲུང་མཁན་ཟེར་བ་འདི་མ་གཞི་ ཤུགས་ལས་
བྱེད་མི་དགོས་པའི་ལས་ཀ་དལ་པོའི་གྲས་ཤིག་རེད། ད་ཡིན་ནའི་ལས་ཀ་དེ་སྒོ་
ཁའི་འདོགས་ཁྱི་ནང་ལྟར་མ་རེད་པས། འགན་ཡང་ལྕི་པོ་ཡོག་རེད། གལ་
145



ཉམ་ཆུང་བུ་མོའི་ལས་དབང་།
སྲིད་ཀུང་སིའི་སྒོ་རའི་ནང་ནས་རྐུ་མ་ཤོར་བའི་དབང་དུ་བཏང་ན་ཨང་དང་པོ་
སྒོ་སྲུང་བ་འཚོལ་གྱི་རེད་”ཅེས་བཤད།
སྒྲུབ་རྒྱས་ཀྱིས་སྐད་ཆ་དེ་དག་ཉན་རྗེས་ “ ཨ་ ཅག ད་འོ་ན་ལས་ཀ་དེ་
དབྱུགས་བཞག་ན་ཆོག ངས་ཅིང་ལི་དཔལ་འབྱོར་ལ་ཁ་ལག་ཐེངས་གཅིག་
བཏང་བ་དེ་འཕྲོ་བརླག་སོང་ཡང་སྐྱོན་མེད། རྗེས་སུ་ལས་ཀ་གཞན་དག་ཅིག་
རག་གི་འདུག་གས་ལྟ་ཆོག་གི་རེད་”ཅེས་བཤད་པས་བློ་བཟང་གི་སེམས་ལ་སྒྲུབ་
རྒྱས་སྤྲོ་ལངས་ པ་ མིན་ནམ་སྙམ་ སྟེ་གསོལ་ཇ་ཞུས་ པ་དང་འཁྲིས་ སུ་ བསྡད།
“སྒྲུབ་རྒྱས་ལགས། ངས་ལས་ཀ་དེ་མི་འཇོན་པ་གང་ཡོད། དེང་སང་ལས་ཀར་
ཞུགས་ཁག་པོ་འདི་འདྲ་ལ་གདམ་ག་མང་པོ་བྱེད་རྒྱུ་ག་པར་ཡོད་” ཅེས་བཤད་
པས་དབྱངས་ཅན་མཚོ་མོས་“ད་འོ་ན་གནས་སྐབས་ལས་ཀ་དེ་བྱས་ནས་ཚོད་ལྟ་
ཞིག་བྱས་ཆོག གལ་སྲིད་སྒོ་སྲུང་གི་ལས་ཀ་དེ་ཁག་པོ་ཞེ་དྲག་བྱུང་ན་སྐབས་
ཐོག་ཏུ་དགོངས་པ་ཞུས་ན་འགྲིག་གི་རེད་”ཅེས་བཤད་པས་སྒྲུབ་རྒྱས་ཀྱིས་“ཨ་
ཅག ལས་ཀ་འདི་ཟླ་བ་གཅིག་ཙམ་བྱས། དེ་ནས་མིན་ཞེས་ཤོད་ཡས་བསྡད་
ཡོག་མ་རེད། ཀུང་སིའི་གཏན་འབེབས་ལྟར་ཐུང་ཤོས་ལ་ལོ་གསུམ་གྱི་གན་རྒྱུར་
མིང་རྟགས་འགོད་དགོས་རེད་”ཅེས་བཤད། བློ་བཟང་གིས། “ད་དེ་རང་
བྱས་ན་ཆོག སྔོན་ལ་ལོ་གསུམ་རྒྱལ་སྒོ་སྲུང་རྒྱུའི་ལས་ཀ་བྱ་རྒྱུར་མིང་རྟགས་
འགོད་རྐྱང་ཡིན་”ཞེས་རང་ ཐག་བཅད་པས་དབྱངས་ཅན་མཚོ་མོར་ཡང་བྱ་
ཐབས་མ་རྙེད་པར་གྱུར།
དེ་ནས་བཟུང་བློ་བཟང་ཁོ་དར་རྒྱས་ཚད་ཡོད་ཀུང་སིའི་སྒོ་སྲུང་བར་གྱུར་
རྗེས་ཀུང་སིས་བདེ་སྲུང་བ་གཞོན་ནུ་ཚོ་དང་མཉམ་དུ་གཅིག་གྱུར་ཐོག་ཚོས་གཞི་
སྔོ་ནག་གི་གྱོན་ཆས་ཆ་ཚང་གཅིག་དང་། དྲག་ཞྭ་འབོག་ཏོའི་བཟོ་བྱས་པ་ཞིག་
ཀྱང་སྤྲད་ནས་སྒྲིག་སྲོལ་ལྟར་བློ་བཟང་ཡང་གྱོན་དགོས་བྱུང་བས་ནམ་རྒྱུན་གྱོན་
ཆས་ཕྱི་ནང་ཚང་མ་གྲྭ་གཟུགས་ཁོ་ན་གོན་མཁན་དེ་གོས་སྒྱུར་ཆེན་པོ་ཞིག་བྱུང་
སྟེ་མི་ངོ་ཤེས་མཁན་ཚོའི་མིག་ལམ་དུ་ཁྱད་མཚར་པོ་ཞིག་མཐོང་། བློ་བཟང་
146



བཟའ་གསུམ་ཁྱིམ་ཚང་གི་གཏམ་རྒྱུད།
-
གིས་ལྐོག་ཏུ་དྲག་ཆས་དེ་ག་འདྲ་ཡོད་མིན་ཤེལ་སྒོར་ཡང་ཡང་བལྟས། སེམས་
ནང་གྱོན་ཆས་འདི་ གོན་ན་ལོ་ཡང་ གཞོན་དུ་སོང་བའི་སྣང་བ་འདུག་སྙམ།
དབྱངས་ཅན་མཚོ་མོས་ཉིན་ལྟར་ཞོགས་པ་ཆུ་ཚོད་བཅུ་པ་ཡོལ་ཙམ་དུ་འཆར་
ཅན་གྱིས་ཁྲོམ་བཀྱག་ཆུང་ངུའི་ཐོག་ཉོ་ཆ་ཙག་ཙིག་རྣམས་བཏོན་ནས་ཁེ་བཟང་
སྒོར་ཙག་གི་དོན་དུ་དགོང་མོ་ས་མ་རུབ་དབར་བསྡད། ཉིན་ཞིག་ཁོ་མོའི་ཁྲོམ་
བཀྱག་གི་མདུན་དུ་ཤ་རྒྱགས་པ་དང་། ངོ་གདོང་དཀར་ལ་མགོ་སྐྲ་རིང་ཙམ་དུ་
བཞག་པའི་སྐྱེས་པ་ལོ་སུམ་ཅུ་ཡོལ་ཙམ་ཞིག་གོམ་པ་དལ་བུར་སྤོས་ནས་ཡོང་།
“ཝ་ཡེ་ཨ་ཅག་ལགས། དུ་བ་སྒམ་ཆུང་གཅིག་འཚོང་དང་”ཞེས་སྒོར་བཅུ་སྤྲད།
“ཅོག་ལགས། བཞེས་ཐག་ག་རེ་ཡིན་པཱ”ཞེས་དྲིས་པས་ཁོས་“སྒོར་བཅུ་རེད་
པས། འདི་ཡིན་”ཞེས་རང་ཉིད་ཀྱིས་མོའི་ཤེལ་སྒྲོམ་ཐོག་བཞག་པའི་ཐ་མག་བྱི་
ལ་དོམ་གྱི་རྟགས་བཀོད་པ་སྒམ་ཆུང་གཅིག་བླངས། ཁོས་ཐ་མག་སྒམ་ཆུང་གི་
ཁ་ཕྱེ་ནས་རྐང་གཅིག་ལ་མེ་སྤར་ཏེ་དུ་བ་གློད་བཞིན་དུ་་“ ཨ་ཅག ཁྱེད་རང་གི་
ཚོང་ཟོག་ཙག་ཙིག་འདི་ལ་ཁེ་བཟང་ཨའུ་ཙམ་འདུག་གས། ཚོང་ཟོག་འདི་དག་
ཡོངས་རྫོགས་ལ་མ་རྩ་སྒོར་ཉིས་སྟོང་ཙམ་ལས་ཟིན་གྱི་ཨེ་ཡོད་ནཱ”ཞེས་ཟེར།
ཁོ་མོའི་སེམས་ལ་མི་རྒྱུས་མེད་འདིའི་ནང་ཚགས་ཚ་བ་ལ་ཨང་། མི་གཞན་གྱི་ཁེ་
བཟང་དང་མ་རྩར་ཡང་ཇུས་གཏོགས་བྱས་སྙམ་པ་དང་ཡང་མོའི་སེམས་ལ་ཉོ་ཆ་
རྒྱག་པར་ཡོང་མཁན་གྱིས་ག་རེ་བཤད་ཀྱང་སོ་སོའི་སྐུ་མགྲོན་རེད་སྙམ་སྟེ་གད་
མོ་འཚེར་ཙམ་གྱིས་་“ཁེ་བཟང་ཆེན་པོ་ཡོག་མ་རེད། ལས་ཀ་མེད་པ་ལས་དྲག་
ཙམ་རང་རེད། འདི་དག་གི་མ་རྩ་ཡང་ཁྱེད་རང་གིས་གསུངས་པ་དེ་འདྲ་ག་
པར་ཡོད། བསྡོམས་ན་སྒོར་ཆིག་སྟོང་ལྔ་བརྒྱ་ལྷག་ཡོག་མ་རེད་”ཅེས་ཤོད་གྱིན་
ལགས་སོ། ཏོག་ཙམ་བཞུགས་ན་”ཞེས་རྐུབ་བཀྱག་ཁོའི་འཁྲིད་དུ་བཞག
སྐྱེས་པ་དེས་གད་མོ་དགོད་ཀྱིན་“ཨ་ཅག་རང་གིས་བལྟས་ན་ང་རང་ལས་
ཀ་ག་རེ་བྱེད་མཁན་ཡིན་ནམ”ཞེས་དྲི་བ་བསམ་ཚོད་ལས་འདས་པ་ཞིག་བཏོན་
པས་ཁོ་མོས་ཡ་མཚན་བྱུང་བའི་རྣམ་འགྱུར་སྟོན་བཞིན་ “ལས་བྱེད་པ་འདྲ་”
147



ཉམ་ཆུང་བུ་མོའི་ལས་དབང་།
ཞེས་སྤྲེལ་ལད་དང་སྦྲགས་ནས་རྨོངས་ཚོད་ཀྱིས་དེ་ལྟར་བཤད་པས་སྐྱེས་པ་དེས་
“ཨ་ཅག ཐིག་མ་སོང་དཱ་། ང་ཚོ་ལས་རིགས་གཅིག་པ་རེད། ང་ཡང་ཚོང་པ་
ཡིན། གདན་ཆས་རྙིང་པ་དང༌། དཀར་ཡོལ་རྙིང་པ། ཤིང་ཆས་རྙིང་པ་
སོགས་ཉོ་ཚོང་བྱེད་ཀྱི་ཡོད།..…..” ཅེས་བཤད་པས་དབྱངས་ ཅན་མཚོ་མོས་
“བྱས་ན་ངས་ཚོད་དཔག་བྱེད་ཡས་རྦད་དེ་གབ་ཕྱི་ལོག་པ་རེད། མ་རྩ་ཆེན་པོ་
ཡིན་གྱི་རེད་” ཅེས་བཤད། ཁོས་ལག་གཡས་པས་མགོ་སྐྲ་གྱེན་དུ་བསླངས་པ་
དེར་བྱིལ་ཙམ་བྱིལ་ཙམ་བྱེད་ཀྱིན་“ཨ་ཅག ང་ཚོ་དངོས་ཟོག་རྙིང་ཚོང་རྒྱག་
མཁན་ལ་མ་རྩ་སྒོར་ཁྲི་བདུན་ཅུ་བརྒྱད་ཅུ་མེད་ན་སྒྲུབ་ན་ཆོག་པའི་དངོས་པོ་
མཐོང་ཡང་བལྟས་ནས་སྡོད་རྒྱུ་ལས་མེད་” ཅེས་བཤད་པས་ཁོ་མོ་ཧང་སངས་
ཤིང༌། སླར་ཡང་སྤྲེལ་ལད་ཤོད་པ་ལྟ་བུའི་རྣམ་འགྱུར་སྟོན་བཞིན་“ཚོང་པ་ཆེན་
པོ་རེད། ཁྱེད་ཚོས་ང་ཚོའི་ཚོང་ཆུང་རྒྱག་སྟངས་ལ་བལྟས་ན་ཡ་ང་རྒྱུ་ལས་
མེད་”ཅེས་བཤད། །
ཡང་ཉིན་ཞིག་སྐྱེས་པ་དེས་དབྱངས་ཅན་མཚོ་མོའི་ཁྲོམ་བཀྱག་གི་འཁྲིས་
སུ་ཡོང་། “ཨ་ཅག ང་ག་འདྲ་འདུག་གམ། ཐ་མག་སྒམ་ཆུང་གཅིག་ཚོང་
དང”ཞེས་སྒོར་བཅུ་སྤྲད་པས་ཁོ་མོས་རྒྱུས་ཡོད་ལྟར་བྱི་ལ་དོམ་རྟགས་ཅན་གྱི་ཐ་
མག་སྒམ་ཆུང་གཅིག་སྤྲད་ཅིང་། ཁོས་ཀྱང་ནང་ཚགས་ཡིན་པའི་བྱེད་ཚུལ་གྱིས་
ཁོ་མོའི་འཁྲིས་ཀྱི་རྐུབ་བཀྱག་ཚུར་བླངས་ནས་དེའི་ཐོག་བསྡད་པ་དང༌། རྐང་
པ་གཡོན་མའི་པུས་མོའི་ཐོག་གཡས་པ་བཞག་ཅིང༌། དཀྲུག་དཀྲུག་བྱེད་ཀྱིན་ཐ་
མག་རྐང་གཅིག་ལ་མེ་སྤར། “ཨ་ཅག་ཁྱེད་རང་གི་མིང་ལ་དབྱངས་ཅན་མཚོ་མོ་
ཟེར་གྱི་ཡོད་པ་འདྲ་རེད་པས”ཞེས་ཟེར་བས་ཁོ་མོས་“རེད། ད་ག་རེད། ཁྱེད་
རང་ལ་སུས་ངའི་མིང་བཤད་བྱུང་ངམ”ཞེས་བཤད། ཁོས་པུས་མོ་གཡོན་མའི་
ཐོག་བཞག་པའི་རྐང་པ་མར་ཕབ། “ངས་ཕྲུ་གུ་འདི་ཚོར་སྐད་ཆ་དྲིས་པ་ཡིན།
དེང་སང་ཚོང་ཨའུ་ཙམ་འདུག་གས་”ཞེས་ད་གིན་བཤད་པའི་སྐད་ཆ་དེ་ཡང་
བསྐྱར་བཤད་ནས་ད་གིན་དྲི་བ་དེར་ལན་མ་བྱུང་མདོག་བྱས་པས་ཁོ་མོས་“ཚོང་
148



བཟའ་གསུམ་ཁྱིམ་ཚང་གི་གཏམ་རྒྱུད།
ག་རེ་ཡོད་པཱ། དེང་སང་ང་ཚོའི་གྲས་ཀྱི་ཚོང་པ་ཆུང་ཆུང་གིས་སྲང་ལམ་ཡོད་
ཚད་ཁེངས་ཙང་སྐབས་རེ་ཁྲོམ་བཀྱག་གི་ས་གླ་ཡང་མ་ལྷོགས་པ་བྱེད་ཀྱིས་”ཞེས་
བཤད་པ་དང་། སྐད་ཆ་དེར་ཁོས་ལན་མ་བཏབ་གོང་སླར་ཡང་དབྱངས་ཅན་
མཚོ་མོས་“ཅོག་ཁྱེད་རང་གི་མིང་ལ་གང་ཟེར་”ཞེས་དྲིས་པས་ཁོས་“ངའི་མིང་
ལ་ཟླ་གྲགས་ཟེར་གྱི་ཡོད། ཕ་ཡུལ་ ………….” ཞེས་བརྗོད་མཚམས་ ཁོ་མོས་ཟླ་
གྲགས་ཀྱི་སྐད་ཆ་ ཤོད་འཕྲོ་འཕྲོག་པ་ཇི་བཞིན་ “ ཕ་ཡུལ་ངས་ཤེས་སོང་། ཨ་
མདོ་བ་རེད་”ཅེས་ཁོས་ལྷ་སའི་སྐད་རྒྱག་གི་ཡོད་རུང་སྐད་ཆའི་ནང་ཤན་ཞུགས་
ཆེ་བའི་ཨ་མདོའི་སྐད་གོ་བར་གཞིགས་ནས་དེ་ལྟར་བཤད། ཡང་ཟླ་གྲགས་ཀྱིས་
“ཨ་ཅག ཁྱེད་རང་གི་སྐུ་ཟླ་ལས་ཀ་ག་པར་ཡོག་རས་”ཞེས་ཞེ་ས་ཆ་ཚང་པོ་
མིན་པ་ཞིག་གི་ཐོག་ནས་སྐད་ཆ་འདི་འདྲ་ཞིག་དྲིས་པས་དབྱངས་ཅན་མཚོ་མོས་
གསང་བ་དང་སྒྲོ་འདོགས་གང་ཡང་མ་བྱས་པར་ཐད་ཀར་“ངའི་ཟླ་བོ་ཀུང་སིའི་
སྒོ་སྲུང་བ་རེད། མིང་ལ་བློ་བཟང་ཟེར་བ་རེད། ནམ་ཉིན་མཚན་མེད་པར་སྒོ་
སྲུང་བྱས་ནས་ནང་ལའང་ལོག་རྒྱུ་ཡོག་མ་རེད”ཅེས་ཟེར།
ཟླ་གྲགས་ཀྱི་སེམས་ལ་ཁོ་མོའི་ཁྱོ་ཀ་བདེ་སྲུང་ལས་བྱེད་པ་མིན་ནམ་སྙམ།
“ཨ་ཅག འོ་ན་ཁྱེད་རང་གི་ཟླ་བོར་ཟླ་རེར་གླ་ཆ་ག་ཚོད་ཡོད་ནཱ་”ཞེས་དྲིས་
པས་ཁོ་མོས་ “སྒོར་དྲུག་བརྒྱ་རེད། གླ་ཆ་དམའ་པོ་རེད་” ཅེས་བཤད་པས་ཟླ་
གྲགས་ཀྱིས་བསམ་བློ་ཞིག་བཏང་རྗེས་“བྱས་ན་ཁྱེད་གཉིས་བཟའ་ཚང་ལ་ཟླ་བ་
གཅིག་ལ་ཡོང་འབབ་སྒོར་ཆིག་སྟོང་ཙམ་ཡོད་ཀྱི་རེད” ཅེས་ཟེར་བས་ཁོ་མོས་
“དེ་འདྲ་ག་པར་ཡོད། ཆིག་སྟོང་ཟིན་གྱི་མ་རེད། མཐོ་ཤོས་ལའང་དགུ་བརྒྱ་
ཙམ་རེད་”ཅེས་བཤད། སྐབས་དེར་ཁྲོམ་བཀྱག་གི་མདུན་དུ་བུ་མོ་ལོ་བརྒྱད་
ཙམ་བྱས་པ་ཞིག་སླེབས། “ ཨ་ཅག འགྱིག་བྱི་རིལ་གཉིས་”ཞེས་སྒོར་གཅིག་
སྤྲད་པས་ཟླ་གྲགས་ཀྱི་སེམས་ལ་ཨ་ཅག་འདི་ལ་ཕྲུ་གུ་ཡང་ཆེན་པོ་ཡོད་ཀྱི་རེད་
སྙམ་པའི་དྲན་འཆར་ཞིག་བྱུང་ཞིང༌། “ ཨ་ཅག་དབྱངས་ཅན་མཚོ་མོ། ཁྱེད་
གཉིས་ལ་ཕྲུ་གུ་ག་ཚོད་ཡོད་ནཱ་”ཞེས་ཟེར་བས་ཁོ་མོས་གད་མོ་དགོད་ཀྱིན། “འ་
149



ཉམ་ཆུང་བུ་མོའི་ལས་དབང་།
རྫི། ཟླ་གྲགས་ལགས་ཁྱེད་རང་གིས་སྐད་ཆ་མང་པོ་འདི་འདྲ་དྲིས་ནས་ག་རེ་
གནང་གཱ”ཞེས་བཤད།
ཟླ་གྲགས་ཀྱིས་རྒན་ཉམས་དོད་པོའི་ངང་“ཨ་ཅག་ལགས། འདི་ཚོ་དྲིས་
པར་སྐྱོན་ཅི་ཡོད། མི་ངོ་ཤེས་པའི་སྐྱིད་གཏམ་སྡུག་གཏམ་རེད་པཱ'”ཞེས་བཤད་
པས་ཁོ་མོས་“ང་གཉིས་ལ་ཕྲུ་གུ་བུ་མོ་གཅིག་ཡོད། རྒྱ་ནག་ལ་སློབ་གྲྭ་ཆེན་མོར་
སློབ་སྦྱོང་བྱེད་ཀྱི་ཡོད་” ཅེས་རྫུན་གཏམ་ཞིག་བཤད་པ་དང་ཡང་མོས་གད་མོ་
དགོད་ཀྱིན་“རྗེས་མར་སློབ་གྲྭ་ཐོན་ན་ཁྱེད་རང་གི་མནའ་མར་སྟེར་ན་འགྲིག་པ་
འདུག་གས་”ཞེས་གོང་དུ་སོ་སོས་བཤད་པའི་སྐད་ཆ་དེ་བདེན་པ་མིན་པའི་བཟོ་
བསྟན་པས་ཁོས་“འོ་ཡཱ། ཨ་ ཅག་གིས་སྐད་ཆ་དྲང་པོ་བཤད་མ་སོང་”ཞེས་
བརྗོད་ཀྱིན་“ཡ་ངོ་མ་ཁྱེད་ལ་ཕྲུ་གུ་ག་ཚོད་ཡོད་ནཱ་”ཞེས་དྲིས་པས་དབྱངས་ཅན་
མཚོ་མོས་“དྲང་པོ་བཤད་ན་ང་གཉིས་ཆང་ས་རྒྱག་ཡས་ཕྱི་པོ་རེད། ད་ལྟ་ཕྲུ་གུ་
མེད་”ཅེས་བཤད། །
ཟླ་གྲགས་དངོས་རྫས་རྙིང་ཚོང་རྒྱག་མཁན་གྱི་ཁྲོད་ནས་མ་རྩ་ཅུང་ཆེ་བའི་
ཨ་མདོ་བ་ཞིག་ཡིན་པས་ལྷ་སར་ཡོད་པའི་ཕ་ཡུལ་གཅིག་པའི་བུ་མོ་མང་པོ་ཞིག་
གིས་ཁོའི་འདུན་མ་བྱ་རྒྱུའི་རེ་བ་བྱེད་ཀྱི་ཡོད་ལ་ལྷ་ས་ནས་ངོ་ཤེས་པའི་ཚོང་པ་བུ་
མོ་མང་པོ་ཞིག་གིས་ཀྱང་ཁོ་ལ་རེ་བ་བྱེད་ཀྱི་ཡོད་ཀྱང་ཁོས་སུ་ཞིག་དང་ཡང་
གཏན་གྲོགས་འགྲིག་རྒྱུའི་སྐད་ཆ་ཚིག་གཅིག་ཙམ་ཡང་ཤོད་མ་མྱོང་མོད། འོན་
ཀྱང་ཚེ་སྔོན་ལས་འབྲས་སྨིན་པའམ་ཡང་ན་མཐོང་ཕྱོགས་ཤིག་གིས་རང་ལས་ལོ་
འཁོར་གཅིག་ཙམ་གྱིས་རྒན་པ་ཡོད་པའི་དབྱངས་ཅན་མཚོ་མོ་དེ་ཁོས་ལྟ་བཞིན་
ཡིད་འཕྲོག་པར་གྱུར་ཏེ་ཁོ་མོ་རང་གི་བཟའ་ཟླར་འགྱུར་ན་ཅི་མ་རུང་སྙམ་པའི་
བསམ་བློ་ཞིག་སྟེས་དབང་དུ་འཁོར། དབྱངས་ཅན་མཚོ་མོ་བུད་མེད་ཅིག་ཡིན་
པས་རང་དགར་བློ་འགུགས་ཐབས་མི་ཤེས་པས་ཁོས་ཚོང་རོགས་བྱས་ནས་ཕན་
ཚུན་འདྲིས་གཤིབ་ཇེ་ཟབ་ཏུ་གཏོང་རྒྱུའི་ཐབས་ཤེས་བཏོན།
དབྱར་ཟླ་དྲུག་པའི་ཚེས་གསུམ་གྱི་ཕྱི་དྲོ་ཟླ་གྲགས་ཀྱིས་བསིལ་ཆ་དོད་པའི་
150



བཟའ་གསུམ་ཁྱིམ་ཚང་གི་གཏམ་རྒྱུད།
སྟོད་ཐུང་དཀར་པོ་ཕུ་མེད་ཅིག་གོན། ལག་ཏུ་ཉི་གདུགས་ཤིག་འཁྱེར་ནས་གོམ་
སྟབས་བྲེལ་པོས་དབྱངས་ཅན་མཚོ་མོའི་ཁྲོམ་སྟེགས་ཀྱི་མདུན་དུ་ཡོང་། “ཨ་
ཅག སང་ཉིན་དྲུག་པ་ཚེས་བཞི་རེད། མི་ཚོ་ཚང་མ་རི་སྐོར་ལ་འགྲོ་རྩིས་
འདུག ཁྱེད་རང་ཐད་ཀས། ཕེབས་ན་ང་གཉིས་མཉམ་དུ་ཐད་དོ་”ཞེས་ཟེར།
དབྱངས་ཅན་མཚོ་མོས། “འགྲོ་ཐུབ་ན་ཡག་པོ་རེད། ཡིན་ནའི་ཁྱེད་ཚོ་ཚོང་པ་
ཆེན་པོ་ནང་བཞིན་གང་འདོད་སར་ཕྱིན་ན་ཁེ་བཟང་ཏོག་ཙམ་ལས་མེད་པའི་
ཚོང་འདི་ཡང་མཚམས་འཇོག་དགོས་ཆགས་ཀྱི་རེད་”ཅེས་བཤད་པས་ཁོས་“ཨ་
ཅག་རང་མ་ཕྱིན་ན་ང་ཡང་མི་འགྲོ། ཚོང་གི་ཁེ་བཟང་ལ་སེམས་ཁྲལ་བྱེད་ཚོད་
ག་རེ་ཡོད། རྗེས་སུ་ཨ་ཅག་རང་གི་ཁྲོམ་བཀྱག་འདི་རྒྱ་ཆེ་རུ་བཏང་ན་ཁེ་བཟང་
ཆེ་རུ་འགྲོ་གི་རེད་”ཅེས་བཤད། དབྱངས་ཅན་མཚོ་མོས་“བསམ་བློ་དེ་འདྲ་སྔ་
ས་ནས་ གཏོང་ མྱོང༌། ཡིན་ནའི་ “ སེམས་ བསམ་ པས་ བར་ སྣང་ ལ་ རྟ་ རྒྱུག་
བསམས་ཀྱང༌། རྒྱུ་དངོས་པོས་སྦར་མཐིལ་ལ་སོ་མི་ཐེབས་”ཟེར་བ་ལྟར་ལུས་པ་
རེད་”ཅེས་བཤད་པས་ཟླ་གྲགས་ཀྱིས་གཏམ་དཔེ་དེ་གོ་མ་མྱོང་བས་ “ ཨ་ཅག
གཏམ་དཔེ་དེའི་དོན་ག་རེ་རས་”ཞེས་དྲིས། དབྱངས་ཅན་མཚོ་མོས་“དེའི་གོ་
དོན་ཁྱེད་ལ་ཞུས་ནས་ཕན་ཐོགས་ག་རེ་ཡོད་” ཅེས་བཤད་པས་ཁོས་ “ ཨ་ཅག
གསང་བ་བྱེད་རྒྱུ་གང་ཡོད། ཤོད་དང༌། ང་ཉན་འདོད་འདུག་” ཅེས་བཤད།
ཁོ་མོས་ “ཚོང་གཉེར་རྒྱ་ཆེན་པོ་བྱེད་བསམས་ཀྱང་མ་རྩ་ མ་འདང་བར་བྱེད་
ཐབས་མེད་པར་ལུས་པའི་དོན་ལ་ཟེར་བ་ཡིན། ད་འདི་ཁྱེད་ཀྱི་ཤེས་ནས་ཕན་
ཐོགས་ག་རེ་འདུག་གཱ”ཞེས་བཤད། །
ཟླ་གྲགས་ཀྱི་སེམས་ལ་ཚོང་གི་མ་རྩ་རོགས་པ་བྱས་ན་མོའི་སེམས་འགུགས་
ཐུབ་པ་འདུག་སྙམ། “ཨ་ཅག གཏམ་དཔེ་སེམས་སྐྱོ་པོ་འདི་འདྲ་དེ་རིང་མ་
གཏོགས་མ་ཤོད་ཨ། ཨ་ཅག་རང་གིས་འཇོན་ན་མ་རྩ་སྣང་དག་མི་ཡོང་། རྗེས་
སུ་ག་འདྲ་བྱས་ན་དགའ་བལྟས་ཆོག” ཅེས་བཤད་རྗེས་ཕྱིར་ལོག དབྱངས་
ཅན་མཚོ་མོའི་སེམས་ལ་ཨ་མདོ་བ་འདི་མི་བཟང་པོ་ཞིག་ཡིན་འདུག འདིས་
151



ཉམ་ཆུང་བུ་མོའི་ལས་དབང་།
ཚོང་གཉེར་ཤི་མིན་རོ་མིན་ལྟ་བུ་འདི་ལ་རོགས་པ་ཞིག་བྱེད་པའི་རེ་བ་འདུག་
སྙམ་ཞིང་། མིག་གི་ཡུལ་ནས་མ་འདས་བར་ཁོའི་རྒྱབ་ཏུ་ལྟ་གིན་བསྡད་པ་དང་།
ཡང་མནོ་བསམ་གཏོང་གིན་གྲོང་ཤར་སྒོ་རའི་ཨ་ཅག་ཚེ་སྐྱིད་དང་། ཨ་མདོ་བ་
སྐལ་དགྲ་ཟེར་བ་དེ་ཆང་ས་བརྒྱབ་རྗེས་ཕྱུག་པོ་ས་འབར་གནམ་འབར་ཆགས་པ་
དེ་ཡང་དྲན། །
ཡང་ཉིན་ཞིག་ཉིན་བྱེད་དབང་པོ་ནུབ་ཕྱོགས་ས་འཛིན་གྱི་ཕག་ཏུ་ཡིབ་
ནས་མི་རྣམས་ལ་ལས་ ཐག་བཅད་ནས་ལོག་རྒྱུག་ཅེས་པ་ལྟར་གྱི་འོད་ཟེར་གྱི་
མདངས་ཕྲ་མོ་ཞིག་ཤར་ཕྱོགས་རི་རྩེར་སྐ་རགས་དཀྲིས་པ་ལྟར་སྣང་བའི་དུས་སུ་ ，
དབྱངས་ཅན་མཚོ་མོས་ཁྲོམ་བཀྱག་ ཐོག་གི་དངོས་ཟོག་ཙག་ཙིག་རྣམས་ཤོག་
སྒམ་ནང་བྲེལ་འཚུབ་འཚུབ་ཀྱིས་བསྡུ་གསོག་རྒྱག་བཞིན་པའི་སྐབས་ཟླ་གྲགས་
ཀྱིས་སྦག་སྦག་བཞོན་འོང་སྟེ་དེ་ གར་ ཁ་ བཀག་ནས་མར་བབས། “ ཨ་ཅག་
དབྱངས་ཅན་མཚོ་མོ་”ཞེས་འབོད་པས་ཁོ་མོས་ “འོ་རྫི་ཟླ་གྲགས་ལགས། ག་
པར་ཕེབས་མཁན་ཡིན་”ཞེས་ཟེར། ཁོས་“ད་ལྟ་ཁྱིམ་དུ་ཚོང་ཤག་ཅིག་སླེབས་
བྱུང༌། ཁྱེད་རང་གི་འདི་ན་ཨ་རག་ཝུ་ལན་ཡེ་ ཚོང་རྒྱུ་ཨེ་ཡོད་”ཅེས་བཤད།
དབྱངས་ཅན་མཚོ་མོས་“ཨ་རག་གོང་ཆེན་དེ་འདྲ་ང་ཚོས་ག་པར་འཐེན་ཐུབ་ཀྱི་
རས། ཝུ་ལན་གྲུན་ཟེར་བ་འདིས་་འ གྲིག་ན་ཤེལ་དམ་གསུམ་རང་ཡོད་” ཅེས་
བཤད་པས་ཟླ་གྲགས་ཀྱིས་སྒོར་བརྒྱ་ཐམ་པ་བཏོན་ནས་ཤེལ་དམ་གཉིས་འཁྱེར་
བ་དང་། སློག་འཕྲོས་མི་དགོས་ཞེས་མངོན་ཆུང་ངང་ཚོང་པ་ཆེན་པོའི་ཉམས་
ཤིག་བཏོན་སོང་།
བོད་ཀྱི་ལོ་གསར་ཚེས་ལྔའི་ཉིན་གྱི་ཕྱི་དྲོ་ཞིག་ཟླ་གྲགས་ཀྱིས་ལུས་ལ་སྟག་
ལྤགས་ཀྱི་རྒྱན་ཆེན་པོ་བརྒྱབ་པའི་ཕྱུ་པ་གོན་ནས་ཁང་གསར་སྒོ་རའི་བརྒྱུད་ཀྱི་
སྲང་ལམ་དུ་འཆམ་ཙམ་བྱས་པས་དེ་ཁུལ་གྱི་ཁྲོམ་བཀྱག་ཚང་མའི་ ཐོག་ཚོང་
གཉེར་མཁན་ གཅིག་ ཀྱང་ མཐོང་རྒྱུ་མེད་ པར་ བྱིས་ པ་ ཁག་ གཅིག་ གིས་ ཁྲོམ་
བཀྱག་ཐོག་འཛེགས་ནས་མར་མཆོང་སྟེ་ལུས་རྩལ་ངོམ་པ་དང༌། འགའ་རེས་
152



བཟའ་གསུམ་ཁྱིམ་ཚང་གི་གཏམ་རྒྱུད།
ཁྲོམ་བཀྱག་གི་ལྕགས་སྒྲོག་ཐོག་ཤོག་སྦག་བཏགས་ཤིང་སྤོས་ཀྱིས་མེ་བཙུགས་ཏེ་
རྣ་བར་སྦར་མོ་བཀབ་ནས་སྐད་སྒྲ་སྒྲོག་འདོད་ལ་རྣ་བས་མི་བཟོད་པའི་རྣམ་པ་
སྟོན་བཞིན་རྩེད་མོར་རོལ་བ་མཐོང་། ཡང་ཁོས་རྩིག་ཟུར་ཞིག་བརྒྱབ་ནས་
མདུན་ཕྱོགས་ལ་བལྟས་པས་དབྱངས་ཅན་མཚོ་མོས་ཁྲོམ་བཀྱག་ཐོག་ནམ་རྒྱུན་
གྱི་དངོས་ཟོག་ཙག་ཙིག་དེ་རྣམས་བཀྲམ་ཡོད་ལ་ལོ་གསར་གྱི་སྟབས་དང་བསྟུན་
ནས་ཤོག་སྦག་སྒམ་གཅིག་ཁ་ཕྱེས། ཕྲུ་གུ་ཁ་ཤས་ལ་ཤོག་སྦག་ཚོང་བཞིན་ཡོད་
པ་མཐོང་།
ཟླ་གྲགས་ཀྱིས་ལྟག་ལོག་བརྒྱབ་ནས་ཁྱིམ་དུ་སོང་བ་དང་འཇུར་རྟ་ཡུ་རིང་
དེ་བརྗེས་ནས་གསར་དུ་ཉོས་ནས་ཉིན་ཁ་ ཤས་ལས་མ་སོང་བའི་འཇིབ་ཆུང་
དཀར་པོ་དེ་བཏང་སྟེ་དལ་བུར་སྲང་ལམ་བཤགས་ནས་དབྱངས་ཅན་མཚོ་མོའི་
ཁྲོམ་བཀྱག་གི་ཕྱོགས་སུ་འོངས། མུན་པའི་ཡོལ་བས་སྲང་ལམ་ནང་མི་འགྲོ་འོང་
བྱེད་མཁན་མཐོང་ཙམ་ལས་མི་ངོ་ཆོད་ཀྱི་མེད་པས་ཟླ་གྲགས་ཀྱིས་འཇིབ་ཆུང་གི་
གློག་འོད་དེ་ཁོ་མོའི་ཁྲོམ་བཀྱག་ལ་འཁེལ་བ་བྱས་པས་མོའི་མིག་གིས་འོད་གསལ་
མ་ཐེག་པར་ལག་པ་གཡས་པས་མིག་གཉིས་བཀབ། ཟླ་གྲགས་ཀྱི་འཇིབ་ཆུང་
ཡིན་འགྲོ་བསམ་པ་སྣང་ཡུལ་ལ་མེད་པས། “མཐུ་ཡེ། ཡོད་ངོམ་འདི་འདྲ་ག་
རེ་བྱེད་རྒྱུ་ཡོད་དཱ”ཞེས་འཇིབ་ཆུང་གི་གློག་བཞུ་མིག་ལ་ཐད་ཀར་བརྒྱབ་པར་
ངན་སྨྲས་བྱས། འཇིབ་ཆུང་དལ་གྱིས་ཁྲོམ་བཀྱག་གི་འཁྲིས་ལ་བཅར་ནས་ཁ་
བཀག་པ་དང༌། ཟླ་གྲགས་ཀྱིས་དེ་མུར་འཇིབ་ཆུང་ནས་འཛུམ་བཞིན་བབས་པ་
དང༌། “ ཨ་ཅག དགོངས་དག གློག་འོད་ཀྱིས་དབྲིལ་གྲབས་བྱས་མ་བྱུང་
ངམ”ཞེས་བཤད་པས་ད་གཟོད་དབྱངས་ཅན་མཚོ་མོས་ཨ་མདོ་བ་ཟླ་གྲགས་
ཡིན་པ་ཤེས་ནས་ཁ་སྐྱེངས་པའི་རྣམ་འགྱུར་བསྟན། “ཨ་ཙི། དངོས་གནས་
ཁྱེད་རང་ཡིན་འགྲོ་བསམ་མ་བྱུང་དཱ་། འཇིབ་ཆུང་གསར་པ་འདི་ཁྱེད་རང་གི་
རེད་པས”ཞེས་བཤད། ཟླ་གྲགས་ཀྱིས། “ཨ་ཅག་སྐུ་མཁྱེན། ང་ཟླ་གྲགས་ལ་
མཐོང་ཆུང་དེ་འདྲ་གནང་གི་ཡོད་པས། འཇིབ་ཆུང་སོ་སོའི་མིན་ན་རང་འདོད་
153



ཉམ་ཆུང་བུ་མོའི་ལས་དབང༌།
འདི་འདྲ་བྱེད་རྒྱུ་ག་པར་ཡོག་རས”ཞེས་བཤད།
དབྱངས་ཅན་མཚོ་མོས་“འ་རྫི། ཁྱེད་རང་དེ་འདྲའི་ལན་ཚ་བ་ལ་ཨང་།
ས་རུབ་དུས་ག་པར་ཕེབས་རྩིས་ཡོད་ནཱ།... མོ་ཊའི་ཨ་གསར་ཡིན་པ་ཐག་
ཆོད་”ཅེས་བཤད་པས་ཟླ་གྲགས་ཀྱིས་ “ཁྱིམ་དུ་གཅིག་པུར་བསྡད་ན་ཡུལ་པོ་
འདུག དོ་དགོང་ནང་མ་ཁང་གི་ནང་འཆམ་ཙམ་བྱེད་པར་འགྲོ་དགོས་བསམ་
ནས་ཐོན་ཡོང་བ་ཡིན། ཨ་ཅག་ཁྱེད་རང་གི་ཁྱིམ་དུ་བློ་བཟང་ལགས་བཞུགས་
ཡོད་དམ”ཞེས་དྲིས་པས་ཁོ་མོས་“བློ་བཟང་ལགས་ཀུང་སིའི་རྒྱལ་སྒོ་དང་ཁ་
འབྲལ་ཐབས་ག་པར་ཡོག་རས། ནམ་རྒྱུན་དེ་འདྲ་ཡིན་ལ་དུས་ཆེན་སྐབས་དེ་
བས་སྒོ་སྲུང་བའི་ལས་འགན་ལྕི་རུ་སོང་ནས་ཁྱིམ་དུ་ཕེབས་ཁོམ་ཡོག་མ་རེད།
ཁ་སེང་ཚེས་གཅིག་གི་ཞོགས་པ་ཀུང་སིའི་བདེ་སྲུང་བས་ལས་ཚབ་བྱས་ནས་
འཁྱུག་ཙམ་ཞིག་ཕྱེ་མར་མཆོད་པར་ཕེབས་བྱུང་། ད་ཚེས་པ་བཅོ་ལྔའི་ཉིན་
ཕེབས་རྒྱུ་ཡོད་ཅེས་གསུང་གི་འདུག” ཅེས་བཤད། སྐབས་དེར་ཟླ་གྲགས་ཀྱི་
སེམས་ལ་དོ་ནུབ་ཨ་ཅག་འདི་ནང་མར་འཁྲིད་བདེ་པོ་འདུག ཡིན་ནའི་ཁོ་མོས་
སླེབས་ཨེ་ཡོང་ངམ་སྙམ།
ཟླ་གྲགས་ཀྱིས་ཁྲོམ་བཀྱག་ཐོག་གི་ཚོང་ཟོག་བསྡུ་གསོག་རྒྱག་རོགས་བྱས་
རྗེས། གློ་བུར་དུ་“ཨ་ཅག་དབྱངས་ཅན་མཚོ་མོ་ཁྱེད་རང་ནང་མ་ཁང་གི་ནང་
དུ་ཕེབས་མྱོང་ཡོད་ཀྱི་རེད་” ཅེས་བཤད་པས་ ཁོ་མོས་དེ་སྔ་ནས་ཆང་འཐུང་
མཆེད་གྲོགས་ཁ་ཤས་དང་མཉམ་དུ་ནང་མ་ཁང་གི་ནང་ཐེངས་ཁ་ཤས་འགྲོ་མྱོང་
ཡང་རྫུན་བཤད་ནས་ “འགྲོ་མྱོང་མེད། མི་ཚོས་ཟེར་ཡས་ལ་དེའི་ནང་བཏུང་
བཅའ་ཚང་མ་གོང་ཆེན་པོ་བྱས་ནས་འ གྲོ་སོང་ཆེན་པོ་རེད་ཟེར་གྱིས། དེ་འདྲ་
རེད་པས་”ཞེས་བཤད་པས་ཁོས་“འགྲོ་སོང་ག་ཚོད་བཏང་མ་བཏང་སོ་སོའི་
དངུལ་ཁུག་གི་གནས་ཚུལ་ལ་ལྟ་རྒྱུ་རེད། དེའི་ནང་སླེབས་པ་ཐམས་ཅད་ལ་
ཆང་རག་ཉོ་ན་གཅིག་དང་མ་ཉོས་ན་གཉིས་ཞེས་ཨུ་ཚུགས་མཐར་བཀག་གཏོང་
མཁན་ཡོག་མ་རེད་དཱ། ཁྱེད་རང་ཕེབས་ན་ང་ལ་རོགས་པ་ཡག་པོ་ཞིག་ཡོང་བ་
154



བཟའ་གསུམ་ཁྱིམ་ཚང་གི་གཏམ་རྒྱུད།
འདུག མཉམ་དུ་ཕེབས་ཀས་”ཞེས་བཤད། །
ནང་མ་ཁང་ནང་གཞས་པ་གཞས་མ་ཚོས་འཁྲབ་སྟོན་བྱས་པའི་ཞབས་བྲོ་
སྣ་ཚོགས་ལྟད་མོ་ཆེ་ལ་སྐུ་མགྲོན་ཚོས་རང་འདོད་ལྟར་ཞབས་བྲོ་བརྒྱབ་ནས་
འཁྲུག་ཆ་ཧ་ཅང་དོད་པོ་ཡོད་པ་དང༌། ད་དུང་དེའི་ཐོག་ཆང་རག་ཏོག་ཙམ་
བཏུང་རྗེས་འཚོ་བའི་དཀའ་སྡུག་ཀྱང་རྦད་དེ་བརྗེད་པར་གྱུར་ཏེ་སྣང་བ་ཧ་ཅང་
སྐྱིད་པོ་ཡོད་ཅིང་། མཚན་མོའི་དུས་ཚོད་ཀྱང་འཁྱུག་ཙམ་གྱི་སྣང་བར་འདས་
འགྲོ་བ་ཁོ་མོས་ ཤེས་ཀྱི་ ཡོད་ པས་དེ་གར་འགྲོ་འདོད་ཀྱང་ཅུང་ཞིག་ལན་མ་
བཏབ། ཡང་ཟླ་གྲགས་ཀྱིས་“དེང་སང་ལོ་གསར་གྱི་སྐབས་སོང་ཙང་ནང་མ་
ཁང་ནང་ཞབས་བྲོ་གསར་པ་ཡོད་ལ་ལྟད་མོ་བ་ཡང་ནམ་རྒྱུན་ལས་མང་བས་
འཁྲུག་ཆ་དོད་པོ་ཡོག་རེད། ད་མགྱོགས་པོ་གནང་། མཉམ་དུ་ཕེབས་དོ་”ཞེས་
བཤད་པས་ཁོ་མོས་“ཁྱེད་རང་དང་མཉམ་དུ་ཕྱིན་ན་མི་ངོ་ཤེས་པས་མཐོང་ན་
རྒྱབ་ལབ་བཏང་མི་ཡོང་དཱ”ཞེས་བཤད། ཟླ་གྲགས་ཀྱིས། “ཉིན། ཅི་ཟེར།
ཅི་བྱས་ནས་རྒྱབ་ལབ་གཏོང་དགོས་རས། དགའ་པོ་ཉེ་པོ་མཉམ་དུ་འགྲོ་མཁན་
ཚོང་ཟོག་འཇིབ་ཆུང་ནང་བླུགས་ཏེ་ཁྱིམ་དུ་སྐྱེལ་རོགས་བྱས་རྗེས་ཟླ་གྲགས་ཀྱི་
འཇིབ་ཆུང་ནང་འཛུལ་ནས་མཉམ་དུ་“འཇིག་རྟེན་སྤྲོ་སྐྱིད་ཁང་”ཞེས་བཏགས་
པའི་ནང་མ་ཁང་ཆེན་པོ་ཞིག་གི་ཕྱོགས་སུ་བྱ་འཕུར་བ་ལྟར་བསྐྱོད། །
ཁོང་གཉིས་དེ་གར་སླེབས་སྐབས་ནང་མ་ཁང་གི་སྒོ་གླེགས་མཐོན་པོའི་
ཐོག་དཔྱང་འཕྲུལ་དུ་བཏགས་ པའི་ ཤེལ་ ཏོག་ སེའུ་འབྲུ་ལྟ་བུའི་ཚོས་གཞི་སྣ་
ཚོགས་ཀྱིས་མཚམས་ཚིགས་ལྡན་པའི་ངང་འོད་མདངས་འཚེར་བ་ནི་སྐུ་མགྲོན་
བསྲེགས་གཏོང་མཁན་ཤིང་ཅང་བ་བཟའ་ཚོ་ཁག་བཞི་ལྔ་ཞིག་ཡོད་པ་དེ་དག་
གིས་ལུག་ཤ་དམར་པོ་ཀོ་བའི་རྒྱུན་པོ་ལྟར་སྙོམ་པོར་བྲེགས་པ་རྣམས་ཧ་ཅང་ཚ་
བའི་རྡོ་ སོལ་ གྱི་ མེ་ ལ་ བསྲེགས་ ནས་ དུ་ བ་ འཚུབ་ བེར་ བསྡད་ ཡོད་ པ་ དང་།
155



ཉམ་ཆུང་བུ་མོའི་ལས་དབང༌།
ལྕགས་སྐུད་ཐོག་བསྲེགས་ཚར་ནས་ཟ་ཆོག་བཟོས་པ་གྲལ་དུ་བཞག་ཡོད་པས་
ནང་མ་ཁང་ནང་འཛུལ་མཁན་སྐྱེས་ཕོ་མོ་རྒན་གཞོན་མང་ཆེ་བས་འཚང་ཁ་ཤིག་
ཤིག་ངང་ནང་མ་ ཁང་གི་སྒོ་འཛིན་ཉོ་བ་ལྟར་ ཤ་བསྲེགས་མ་རྐང་བཅུ་གྲངས་
ཉོས་ཏེ་ཤར་རེར་སྒོའི་ནང་འཛུལ་གྱི་ཡོད། ཟླ་གྲགས་ཀྱིས་འཇིབ་ཆུང་རྒྱལ་སྒོའི་
གཡས་ཀྱི་རླངས་འཁོར་འཇོག་ གནས་ སུ་ བཞག་པ་དང༌། མར་ བབས་རྗེས་
དབྱངས་ཅན་མཚོ་མོ་དང་དཔུང་པ་གཤིབ་ཅིང་། གོམ་སྟབས་མཉམ་བགྲོད་
ཀྱིས་ཨམ་ཕྲག་ནས་སྒོར་ལྔ་བཅུ་བཏོན་ནས་ཤ་བསྲེགས་མ་ཆགས་པ་ཁ་ཤས་ཉོས་
ཏེ་དབྱངས་ཅན་མཚོ་མོར་སྤྲད་པས་ ཁོ་མོས་དེ་དག་ལེན་ སྐབས་ བཟའ་ ཟླས་
སེམས་ཁུར་བྱེད་པའི་སྣང་བ་ཞིག་བྱུང་ལ་ཡང་བཟའ་ཟླ་མིན་བཞིན་དུ་བཟའ་
ཟླའི་ཚུལ་དུ་གྱུར་པར་ངོ་ཚ་བའི་སྣང་བ་ཞིག་ཀྱང་བྱུང་ཡང་གཡོལ་ཐབས་མེད་
པ་ལྟར་གྱུར་ནས་ཤ་བསྲེགས་རྣམས་ལག་ཏུ་བླངས་པས་སྐབས་དེར་ཟླ་གྲགས་
ལའང་བརྩེ་དུང་ཆགས་ཟིན་པའི་དགའ་རོགས་ཤིག་ཡིན་པའི་ཚོར་སྣང་སྐྱེས།
ཁོང་གཉིས་ནང་ མ་ ཁང་ ནང༌ སླེབས་ སྐབས་ སྐུ་ མགྲོན་ གྱིས་ ཡོངས་ སུ་
ཁེངས་ནས་ཧ་ལམ་སྡོད་སའི་རྐུབ་བཀྱག་གཅིག་ཀྱང་རྙེད་དཀའ་བར་གྱུར་ཡོད་
ཅིང་། སྒྲ་བསྐྱེད་སྒམ་ནས་ཤུགས་དྲག་ཆེ་བའི་རོལ་དབྱངས་ཀྱི་སྒྲ་བསྒྲགས་པས་
ཕན་ཚུན་སྐད་ཆ་བཏང་བ་ཡང་རྣ་བས་གོ་དཀའ་བར་གྱུར། གློག་འོད་རབ་
རིབ་བྱེད་པའི་འོག་ཟླ་གྲགས་ཀྱིས་དབྱངས་ཅན་མཚོ་མོ་བརླག་ན་ སྙམ་ པ་ཇི་
བཞིན་ལག་པ་བཏང་བ་དང༌། ཞུམ་བུས་ཙི་ཙི་འཚོལ་བ་ལྟར་གོམ་པ་དལ་གྱིས་
སྤོས་ནས་གང་སར་མིག་མྱུལ་བརྒྱབ་པས་སྡིངས་ཆའི་གཡས་ངོས་ཀྱི་ཟུར་ཀྱོག་
གཅིག་ནས་མི་གཉིས་སྡོད་སའི་རྐུབ་བཀྱག་ཅིག་དང་དེའི་མདུན་དུ་ཅོག་ཙེ་ཞིག་
ཡོད་པ་མཐོང་། “ཨ་ཅག འདི་ན་སྡོད་ས་ཞིག་འདུག ད་འདི་གར་བསྡད་ན་
ཆོག་”ཅེས་བཤད་དེ་རང་སར་བསྡད་པས་དེ་མུར་གྲུང་ཤ་དོད་པའི་ཞབས་ཞུ་མ་
ཞིག་གིས་སྐུ་མགྲོན་གསར་པ་གཉིས་འབྱོར་བ་ཤེས། ལྡེམ་ཞིང་འཁྱུག་པའི་གོམ་
འགྲོས་རྒྱག་བཞིན་དུ་མདུན་དུ་འོངས། མོས་མགོ་བོ་སྒུར་ཙམ་གྱིས་གུས་བཏུད་
156



བཟའ་གསུམ་ཁྱིམ་ཚང་གི་གཏམ་རྒྱུད།
ཞུ་བའི་ཚུལ་ བསྟན། “ལྷན་རྒྱས་ གཉིས་དགོང་ མོ་ བདེ་ལེགས། འདི་གར་
གཟིགས་མོར་ཕེབས་པར་བཀྲ་ཤིས་བདེ་ལེགས་ཞུ། ལྷན་རྒྱས་གཉིས་ལ་ག་རེ་
འབུལ་དགོས་ནཱ་”ཞེས་དྲིས།
ཟླ་གྲགས་ཀྱིས་ “བུ་མོ། སྔོན་ལ་སྦི་རག་ལྕགས་ དམ་ དྲུག་འཁྱེར་ ཤོག་
དང”ཞེས་ དབྱངས་ ཅན་ མཚོ་མོར་ལྟ་ཙམ་བྱས་ པས་ ཁོ་ མོས། “ ཟླ་ གྲགས་
ལགས། ང་སྦི་རག་འཐུང་གི་མིན། གཏེར་ཆུ་ཞིག་བྱུང་ན་ཡོང་དཱ་”ཞེས་ཟེར་
བས་ཞབས་ཞུ་མས་“འོ་ན་གཏེར་ཆུ་འགྱིག་དམ་གཅིག་འབུལ་དགོས་རེད་པས་”
ཟླ་གྲོགས་ཀྱིས་ “བུ་མོ། མ་རེད། གཏེར་ཆུ་མི་དགོས། སྦི་རག་འཁྱེར་ཤོག་
དང་”ཞེས་བཤད་ཅིང་དབྱངས་ཅན་མཚོ་མོར་བལྟས་ཏེ། “ཨ་ཅག ཆུ་བཏུང་
ནས་ག་རེ་ཡོང་གི་རས། སྦི་རག་ཏོག་ཙམ་མཆོད་དང་བློ་བག་ཕེབས་སུ་འགྲོ་གི་
རེད། ངས་ཁྱེད་རང་གདན་ཞུ་བྱེད་ཐེངས་དང་པོ་ལ་ཆུ་འགྱིག་དམ་གང་བཀྱག་
ན་ག་པར་ཡོང་གི་རས་”ཞེས་བཤད་པས་ཁོ་མོས་“ཟླ་གྲགས་ལགས། ང་ལ་སྦི་
རག་མང་པོ་སྟེར་མ་གནང་ཨཱ” “འ་རྫིས། འདི་ཁྲིམས་སར་ཁྲིམས་གཏོང་བ་ནི་
མ་རེད། ཨ་ཅག་ཁྱེད་རང་ཅི་འདོད་མཆོད་ན་འགྲིག་གི་རེད་”ཅེས་བཤད། བ
ཞབས་ཞུ་མས་སྦི་རག་འཁྱེར་ཡོང་རྗེས། “ལྷན་རྒྱས་གཉིས་ཐུགས་སྤྲོ་པོ་
ཡོང་བ་ཤོག་”ཅེས་བཤད་མ་ཐག་ཡིན་མིན་བརྗོད་དུ་མི་འཇུག་པ་ལྟར་ཨུ་ཚུགས་
ཀྱིས་གསུམ་སྒྲོན་མཉེས་དག་རེ་བཀྱག་པས་ཁོང་གཉིས་ཀྱིས་ཕུད་གཏོར་ལན་
གསུམ་བྱས། དབྱངས་ཅན་མཚོ་མོས་གྷི་ལཱ་སིའི་ནང་བླུགས་པའི་སྦི་རག་འཐུང་
བཞིན་པའི་སྐབས་ཟླ་གྲགས་ཀྱིས་ “འ་རྫི། ཨ་ཅག་པི་ཙི་གཏུག་དགོས་རེད་”
ཅེས་ཁོ་མོའི་ལག་ན་བཟུང་བའི་གི་ལཱ་སིར་“ཏག་”ཅེས་གྷི་ལཱ་སི་གཏུག་ཙམ་བྱས་
མ་ཐག་ཞབས་དག་བརྒྱབ། གཟིགས་མོ་བ་གཞན་དག་དང་འདྲ་བར་ཞབས་ཞུ་
མས་ཅོག་ཙེའི་ཐོག་གི་ལྕགས་ཀྲིན་དེ་དག་མིག་ཡུད་ཙམ་ལ་རྫོགས་རོགས་བྱས་ན་
སྙམ་པ་ལྟར་དེ་གར་ཡང་ཡང་ཡོང་སྟེ་སྦི་རག་བཏེགས་པས་ལྕགས་ཀྲིན་དེ་དག་
དུས་ཅིག་ཅར་དུ་རྫོགས།
157



ཉམ་ཆུང་བུ་མོའི་ལས་དབང་།
ཟླ་གྲགས་ཀྱིས་“བུ་མོ། སྦི་རག་ལྕགས་ཀྲིན་བཅུ་ཞིག་འཁྱེར་ཤོག་དང་”
ཞེས་བཤད་པས་དབྱངས་ཅན་མཚོ་མོས་“མང་པོ་འདི་འདྲ་མཆོད་ཐུབ་ཀྱི་རེད་
པས་”ཞེས་ཟེར། ཟླ་གྲགས་ཀྱིས་ “ ཨ་ ཅག ད་ལྟ་ནང་མའི་ཞབས་བྲོ་འགོ་
ཚུགས་ཙམ་རེད་པཱ། དོ་ནུབ་སྦྱིན་བདག་ང་སོང་ཙང་ངས་ཚོད་བྱེད་ཀྱི་རེད་དཱ།
སྦི་རག་ལ་ཞལ་བསྐྱོན་ཚར་ན་མིན་གསུང་ཡས་ཡོག་མ་རེད། རིལ་རིལ་ཚད་ལ་
བཙུགས་ནས་འཐུང་རྒྱུ་རེད་”ཅེས་བརྗོད་ཅིང༌། ཞབས་དག་ཡང་ཡང་བཀྱག་
དབྱངས་ཅན་མཚོ་མོའི་སེམས་ལ་ཟླ་གྲགས་ཟེར་མཁན་འདི་ སྦི་ རག་ ག་ཚོད་
བཏུང་ཡང་བཟི་རྒྱུ་མེད་པ་ཞིག་འདྲ། འདི་མཉམ་དུ་བཏུང་ན་ལོག་མི་ཐུབ་པ་
ཆགས་རྒྱུ་རང་རེད། ད་ག་འདྲ་བྱས་ཏེ་སྔོན་ལ་ ལོག་དགོས་སམ་ སྙམ་ པའི་
བསམ་བློ་འཁོར་བ་དང༌། ཁོས་ཡང་བསྐྱར་སྦི་རག་པི་ཙི་བཏེགས་ནས་མཉམ་
དུ་ཞབས་དག་རྒྱག་ཏུ་བཅུག་པས་ཁོ་མོའི་མགོ་བོ་བཟི་འཁྱོམ་འཁྱོམ་བྱས། མིག་
ལམ་དུ་འཁྲབ་སྟོན་བྱེད་བཞིན་པའི་ཟློས་གར་བ་ཚོའི་རྐང་སྟབས་ལག་སྟབས་
མཐོང་བ་ཙམ་ལས་བཞིན་རས་རབ་རིབ་བྱས་ཏེ་གསལ་པོ་མི་མཐོང་བར་གྱུར།
“ཟླ་གྲགས་ལགས། ད་ཡིན་ན་དངོས་གནས་བཟི་ཡོང་གིས། ཏོག་ཙམ་མིན་དཱ།
གཞོན་པའི་ཁག་ཐེག་ག་ནས་གཅོག་ཐུབ་”ཅེས་ཟེར། །
ཟླ་གྲགས་ཀྱིས་“ཧིན། ཁྱེད་རང་དེ་འདྲ་མ་གསུངས་ཤིག དེང་སང་སྦི་
རག་འཐུང་བར་གཞོན་པ་ལས་གཞོན་མ་ཞེད་ཀྱི་རེད། མ་གཞི་ནས་ཏོག་ཙམ་
བཟི་བར་སྐྱོན་ཅི་ཡོད། ཆང་རག་གིས་བཟི་བ་དེ་ཆང་གི་ཕན་ཡོན་མ་རེད་པས།
...”ཞེས་བཤད་པ་དང་ཡང་ཁོ་མོའི་དཔུང་པར་ཅག་ཙམ་བྱས། “ཨ་ཀྱང་
རྩེད་མོ་རྩེད། ང་གཉིས་ལོག་ཕེབས་དུས་ མོ་ཊ་ ཡོད་ པས་ སེམས་ ཁྲལ་ག་ལ་
དགོས་” ཞེས་ཟེར་ ཞིང༌། དེ་ གར་ ཞབས་ ཞུ་ མ་ ཡང་ ཡང་ འོངས་ཏེ་ སྦི་རག་
བཏེགས་པས་ ཁོས་ དབྱངས་ ཅན་ མཚོ་ མོར་ ཏོག་ ཙམ་ མ་ བླུགས་ རོགས་ ཞེས་
བཤད་རུང་རང་ཉིད་ཀྱིས་བླུགས་ཚད་བཏུངས་པས་རིམ་གྱིས་ཨམ་ཅོག་གཉིས་
ཀྱང་དམར་པོར་གྱུར།
158



བཟའ་གསུམ་ཁྱིམ་ཚང་གི་གཏམ་རྒྱུད།
དེ་ནས་ སྡིངས་ཆའི་ཐོག་ལེའུ་ ཤོད་མཁན་ གཞོན་ནུ་མ་ ཞིག་གིས་སྐད་
གསང་མཐོན་པོས་“འདི་ག་འཇིག་རྟེན་སྤྲོ་སྐྱིད་ཁང་དུ་ཐུགས་བག་ཡངས་སུ་
ཕེབས་པའི་སྐུ་མགྲོན་རྣམ་པ་ཚོ། ཁྱེད་རྣམ་པས་ཡུན་རིང་ནང་འདི་གར་ང་
ཚོའི་འཁྲབ་སྟོན་ལ་མཉེས་པོ་གནང་བར་གུས་མོས་འཁྲབ་སྟོན་པ་ཡོངས་ཀྱི་ཚབ་
ཞུས་ཏེ་སྙིང་དབུས་ནས་ཐུགས་རྗེ་ཆེ་ཞུ་རྒྱུ་ཡིན། གཤམ་ལ་སྲས་མོ་ལྷག་སྒྲོན་
ལགས་ནས་བཏང་ གནང་ བའི་ཁེར་གཞས་ སྐུ་ ཉིད་ ལྷ་ སར་ཕེབས་པར་སྨོན་
འདུན་ཞུ་ཞེས་པ་དེ་ཐུགས་མཉེས་པོས་གསན་རོགས་གནང་” ཞེས་བཤད་དེ་
ལྷག་སྒྲོན་ཞེས་པའི་གཞོན་ནུ་མ་དེས་སྤྱི་ཚོགས་ཀྱི་ཐོག་དར་ཁྱབ་ཤིན་ཏུ་ཆེ་བའི་
གཞས་དེ་བཏང་བས་ནང་མ་ཁང་དེར་མཚན་ཚོགས་ཀྱི་མཐོ་རླབས་དགུང་དུ་
འཕྱུར། ལྟད་མོ་བ་མང་པོ་ཞིག་གིས་གཞོན་ནུ་མ་དེའི་གྲེ་འགྱུར་སྙན་དབྱངས་
དང་བསྟུན་ནས་ལག་གཉིས་པོས་ཐལ་མོ་བརྡབས་པ་དང༌། ལྟད་མོ་བ་ཁག་
གཅིག་གིས་གཅིག་རྗེས་གཉིས་མཐུད་ངང་གཞོན་ནུ་མ་དེར་ལེགས་ཆང་བཏེག་
པ་ལྟར་དཀར་གཙང་ ཁ་ བཏགས་ གཡོགས་ཏེ་ ཟང་ ཟིང་ལང་ལོང་བྱས་ པས་
དབྱངས་ཅན་མཚོ་མོས་ཀྱང་ཧོབ་སྟེ་ལངས། གོམ་ཚུགས་བརྟན་པོ་རང་ཟིན་མི་
ཐུབ་ཀྱང་དལ་གྱིས་ཚོང་སྒྲོམ་ཆུང་ངུའི་ཕྱོགས་སུ་བསྐྱོད་ནས་སྒོར་ལྔ་བཏོན་ཅིང༌།
ཁ་ བཏགས་ ཤིག་ ཉོས་ རྗེས་ སྡིངས་ཆའི་ ཐོག་ ཐོན་ནས་ གཞོན་ མ་ དེའི་ སྐེ་ལ་
གཡོགས། །
མི་གཞན་སུ་ཞིག་གིས་ཀྱང་དོ་སྣང་བྱེད་མཁན་མེད་རུང་ཟླ་གྲགས་ཀྱིས་
ལག་གཉིས་བརྡབས་ནས་དགའ་བསུ་ཡང་ཡང་ཞུས། ཁོས་བསམ་བློ་གཏོང་
གིན་སྦི་རག་ཞབས་དག་བརྒྱབ། སེམས་ནང་“ཆང་ཁས་བཏུང་ཡང་རྩིས་རིག་
པ་”ཟེར་བ་དེ་བདེན་པ་རེད། དབྱངས་ཅན་མཚོ་མོ་ར་བཟི་ཡོད་ཀྱང་སྡིངས་
ཆའི་ཐོག་ཕྱིན་ནས་ཁ་བཏགས་གཡོགས་རྒྱུ་དྲན་པ་དེ་དཔེ་རེད་སྙམ། ཅུང་ཙམ་
སོང་རྗེས་ དབྱངས་ ཅན་ མཚོ་ མོ་ ཁོའི་ འཁྲིས་ སུ་ སླེབས་ པས་ ཁོས་ “ ཨ་ ཅག་
དངོས་གནས་ཁྱེད་རང་ལ་ལེགས་ཆང་ཞིག་འགྱོགས་དགོས་ཡོད་” ཅེས་སྦི་རག་
15)



ཉམ་ཆུང་བུ་མོའི་ལས་དབང་།
པི་ཙི་བཏེགས་པ་དང་ཁོ་མོས་ཀྱང་ཡུད་ཙམ་རིང་སྦི་རག་འཐུང་མཚམས་ཆད་པ་
དེས་ཁ་སྐོམ་པ་ལྟར་ཞབས་དག་བརྒྱབ་རྗེས་པི་ཙི་སྟོང་པ་ཁོ་ལ་བསྟན་ཙམ་བྱས།
སྐབས་དེར་ཡང་མཚན་ཚོགས་གཙོ་སྐྱོང་མཁན་སྡིངས་ཆའི་ཐོག་ ཐོན། “སྐུ་
མགྲོན་རྣམ་པ་ཚོ། གཤམ་ལ་འདི་ག་གནམ་ལྕགས་རོལ་ཆ་ཚོགས་པའི་རོལ་
དབྱངས་གཏོང་རྒྱུ་ ཡིན་ པས་ཚང་ མས་ ཐུགས་ སྤྲོ་པོའི་ངང་ ཞབས་ བྲོ་བསྐྱོན་
རོགས་གནང་” ཞེས་བཤད་ཅིང༌། ཞབས་བྲོ་གང་ཞིག་བརྒྱབ་ནའང་འཚམ་
པའི་རོལ་དབྱངས་ཤུགས་ཆེན་པོ་ཞིག་བཏང་བ་དང་། ཚོགས་ཁང་གི་ཐོག་སྟེང་
ནས་ཚོས་མདངས་འདྲ་མིན་གྱི་གློག་བཞུ་ཁྲ་ཆིལ་དགུ་ཆིལ་དེ་ཚོས་ཀྱང་ཞབས་བྲོ་
རྒྱག་པ་བཞིན་སྐོར་བ་འཁོར་ཏེ་སྡིང་ཆའི་སྒང་འོག་ཀུན་ཏུ་ཚོས་གཞི་འདྲ་མིན་
སྣ་ཚོགས་ཀྱི་གློག་འོད་འཁྱུག་ཅིང་། རབ་རིབ་བྱས་པའི་ཚེ། སྐུ་མགྲོན་ཚོས་
གཅིག་མཇུག་གཉིས་མཐུད་ངང་འཁྲབ་རའི་ཐོག་དོན་ནས་རང་རང་གིས་གང་
ཤེས་ཀྱི་ཞབས་བྲོ་བརྒྱབ། གཞོན་ནུ་འགའ་རེས་རྐང་གཡབ་ལག་གཡབ་ཀྱིས་ཉ་
མཆོང་རྒྱག་པ་བཞིན་འཁྲབ་པ་དང༌། འགའ་རེས་མགོ་གཡུག་ཀླད་གཡུག་གིས་
སྨྱོ་བ་ལྟར་ཏིས་ སི་ ཁོ་ རྒྱུག་ པ། དར་ མ་ དང་ རྒད་ འཁོགས་ ཁག་ གཅིག་ གིས་
འཁྲུག་ཆ་དོད་ཙམ་གྱི་ཆ་སྒྲིག་ཞབས་བྲོ་བརྒྱབ་ཅིང་། སྒྲོག་ཙེའི་ཐོག་ཆང་རག་
འཐུང་སྐབས་ཤོད་མ་བདེ་བར་གྱུར་པའི་སྐད་ཆ་རྣམས་ཕན་ཚུན་རྣ་རྩེར་ཁ་སྦྱར་
ནས་ཤོད་རེས་བྱེད། ར་བཟི་བ་འགའ་རེས་ཞབས་བྲོ་རྒྱག་རོགས་ཀྱི་རྐང་པ་
བརྫིས་ནའང་སྣང་བ་མི་གཏོང་བར་ཨུ་ཚུགས་ཀྱིས་ཞབས་བྲོའི་གོམ་སྒྲ་བསྒྲིགས་
པར་གཞོལ། ཡང་འགའ་རེས་རོལ་དབྱངས་ཀྱི་གདངས་དང་མཐུན་མིན་ལ་མ་
བལྟོས་པར་སྒོར་གཞས་ཀྱི་རྐང་སྟབས་འདྲ་ལ་སྒོར་གཞས་ཀྱང་མ་ཡིན་པ་མིང་
འདོགས་སྟངས་མི་ ཤེས་ པའི་ ཞབས་བྲོ་ དཔེ་ གསར་ འདྲ་ བ་ བརྒྱབ་ནས་ རང་
འདོད་ཚིམ་པ་བྱེད། །
སྐབས་དེར་ ཟླ་ གྲགས་ ཀྱིས་ ཀྱང་ “ ཨ་ ཅག་ དབྱངས་ ཅན་ མཚོ་ མོ། ང་
གཉིས་ཡིན་དཱ། འདི་མཉེས་དག་མཆོད་ནས་ཞབས་བྲོ་ཞིག་བསྐྱོན་པར་ཕེབས་
160



བཟའ་གསུམ་ཁྱིམ་ཚང་གི་གཏམ་རྒྱུད།
དོ”ཞེས་བཤད་པ་དང༌། དབྱངས་ཅན་མཚོ་མོ་ཡང་སྦི་རག་གིས་བློ་ཁོག་ཇེ་
ཆེར་སོང་ཡོད་པའི་ཐོག་མི་མང་ཆེ་བས་ཞབས་བྲོ་རྒྱག་པར་རང་འགུལ་ངང་དོན་
པ་དེས་ངར་ཤ་བསླངས་པ་ལྟར་གྱུར་པས་སྦི་རག་པི་ཙི་ཡར་སྒྲུག་སྟེ་ཞབས་དག་
བརྒྱབ་མ་ཐག་“ཟླ་གྲགས་ལགས། ཕེབས་དང་”ཞེས་ཡར་ལངས་ཏེ་སྡིངས་ཆའི་
གཤམ་གྱི་མི་ཚོགས་ལང་ལོང་བྱེད་པའི་ཁྲོད་དུ་བསྐྱོད། ཟླ་གྲགས་ཀྱིས་“ཨ་ཅག
ཆ་བསྒྲིགས་ ཞབས་ བྲོ་ མཁྱེན་ གྱི་ ཡོད་ པས་” ཞེས་ དྲིས་ པས་ ཁོ་ མོས་ “ ཡོད།
ཐབས་ཆག་ཅིག་རྒྱག་ཤེས་ཀྱི་ཡོད་” ཅེས་ཟེར། ཁོང་གཉིས་ཀྱིས་དེ་མུར་ཕན་
ཚུན་ལག་ པ་ འཆང་ སྟེ་ ཞབས་བྲོ་རྒྱག་འགོ་ བཙུགས་ པས་ན་ གློ་བུར་དུ་རོལ་
དབྱངས་གཏོང་ཐེངས་གཅིག་ཚར་བས་ལག་པ་གློད་ནས་རང་གནས་སུ་འགྲོ་
དགོས་པར་ གྱུར། རྐུབ་ བཀྱག་ ཐོག་ བསྡད་ ནས་ སྦི་ རག་ ཧུབ་ གང་ ཙམ་ རེ་
བཏུངས་མཚམས་སླར་ཡང་རྒྱ་བོད་གང་གི་ཞབས་བྲོ་བརྒྱབ་ནའང་ཆོག་པའི་
རོལ་དབྱངས་ཐེངས་གཉིས་པ་ཤུགས་ཆེན་བཏང་བས་དབྱངས་ཅན་མཚོ་མོས་
“ཟླ་གྲགས་ལགས། ད་ཡིན་དཱ། མགྱོགས་པོ་ཐད་དོ་”ཞེས་ལངས་པ་དང་ཁོས་
རྗེས་སུ་བསྙེགས་ནས་ཞབས་བྲོ་ཧ་ཅང་འཁྲུག་པོ་ཞིག་རོལ་དབྱངས་མ་རྫོགས་
བར་བརྒྱབ་ཅིང་། དབྱངས་ཅན་མཚོ་མོའི་སྟངས་སྟབས་བདེ་བས་ཟླ་གྲགས་ཀྱི་
སེམས་ལ་ཨ་ཅག་འདི་རྟག་པར་ནང་མ་ཁང་ལ་འགྲོ་མཁན་ཞིག་ཡིན་པ་ཐག་
ཆོད་སྙམ། །
རོལ་དབྱངས་མཚམས་བཞག་པ་དང་ཟླ་གྲགས་དང་དབྱངས་ཅན་མཚོ་
མོས་ཕན་ཚུན་འཆང་བའི་ལག་ཟུང་གློད། དཔྲལ་བར་ཐོན་པའི་རྔུལ་ཆུ་ཕྱིད་
ཀྱིན་དབུགས་ཀྱང་ཅུང་ཟད་ཧལ་བཞིན་དུ་སོ་སོའི་རྐུབ་བཀྱག་ཐོག་བསྡད་པ་
དང་དབྱངས་ཅན་མཚོ་མོས་སྦི་རག་བླུགས་ཏེ་ཡར་ལངས་ཐོག་ཟླ་གྲགས་ཀྱི་པི་
ཙིར་གཏུག་ཙམ་བྱས། ཡིན་དཱ། མཉེས་དག་ ཅེས་ ཞབས་ དག་བརྒྱབ། ཟླ་
གྲགས་ཀྱིས། “ཨ་ཅག་ལགས། དངོས་གནས་ཡིན། ཁྱེད་རང་སྦི་རག་མཆོད་
ནས་བག་ཕེབས་སུ་འགྲོ་གི་འདུག་གཱ། ཞབས་བྲོ་དེ་ཆུང་དུས་ནས་བསྐྱོན་མྱོང་
161



ཉམ་ཆུང་བུ་མོའི་ལས་དབང་།
-
-
ཡོད་པ་འདྲ། དངོས་འབྲེལ་བྱོང་པོ་ཞེ་དྲག་འདུག་གཱ”ཞེས་བསྟོད་བསྔགས་
བྱས་པས་ཁོ་མོས་ “བར་སྐབས་རིང་མ་བརྒྱབ་ཙང་རྐང་པ་ཏོག་ཙམ་གོབ་ཏོ་
ཆགས་འདུག་”ཅེས་ཞབས་བྲོ་རྒྱག་མཁས་པོ་ཡོད་ཚུལ་ཤུགས་བསྟན་དུ་གོ་བ་
ཞིག་རྐང་བཙུགས་ནས་བཤད་པ་ལྟར་བྱས། དེ་དུས་ཁོང་གཉིས་ཀྱི་མདུན་ན་སྦི་
རག་ལྕགས་དམ་སྟོང་པས་ཁེངས་ཡོད་ཅིང༌། ཞབས་ཞུ་མ་ཞིག་གིས་ཚང་མ་
དཀྲུག་ཙམ་དཀྲུག་ཙམ་བྱས་ཏེ་སྟོང་པ་ཡིན་མིན་བལྟས་པས་ལྕགས་དམ་ཚང་མ་
སྟོང་པ་ཡིན་པས་ཟླ་གྲགས་ཀྱིས་“བུ་མོ་ལྕགས་དམ་སྟོང་པ་འདི་དག་བསྡུས་ནས་
རྩིས་ཤིག་རྒྱོབས་དང་”ཞེས་བཤད་དེ་སྒོར་ཉིས་བརྒྱ་བཞི་བཅུ་སྤྲད། །
ཞབས་ཞུ་མ་དེའི་སེམས་ལ་སྐུ་མགྲོན་བཟའ་ཚོ་འདི་གཉིས་ལོག་མཁན་
མིན་ནམ་སྙམ་པའི་སྐབས་ཟླ་གྲགས་ཀྱིས་“ཡ་བུ་མོ། ད་ལངས་བསྡད་ནས་ཅི།
སྦི་རག་ལྕགས་ཀྲིན་ཉི་ཤུ་འཁྱེར་ཤོག་དང་” ཟེར། ཞབས་ཞུ་མ་སྦི་རག་ལེན་དུ་
སོང་བ་དང་ཁོས་སྐེད་པ་ནས་སྐེད་དཀྲིས་ཁུག་མ་རིང་པོ་དེ་བཏོན་ནས་དབྱངས་
ཅན་མཚོ་མོའི་ལག་ཏུ་སྤྲད། “ ཨ་ཅག འདི་ནས་ལྕགས་དམ་ཉི་ཤུ་དེའི་རྩིས་
རྒྱོབས་ཤོག་ཨཱ། ངས་ཟ་རི་ཟི་རི་བྱས་ནས་སྤྲོད་ནོར་ཤོར་གྱི་ཡོད་” ཅེས་བཤད།
སྦི་རག་ལྕགས་དམ་ཉི་ཤུ་འཁྱེར་ཡོང་བ་དང་དབྱངས་ཅན་མཚོ་མོས་དངུལ་ཁུག་
ཁ་ཕྱེ་བས་སྒོར་བརྒྱ་བྱས་པའི་ཆག་པ་མཐུག་པོ་གཉིས་གྲལ་དུ་ཡོད་པ་མཐོང་།
ཁོ་མོས་སྒོར་ཉིས་བརྒྱ་བཏོན་ནས་ཞབས་ཞུ་མར་སྤྲད་རྗེས་ཁུག་མ་ཁ་བརྒྱབ་
ཅིང༌། སེམས་ནང་དངུལ་མང་པོ་འདི་འདྲ་ཉར་ག་ལ་བཟོད་སྙམ་སྟེ་“ཟླ་གྲགས་
ལགས། ཁུག་མ་འདི་ཁྱེད་རང་གི་སྐེད་པར་དཀྲིས་ན་བརྟན་གྱི་རེད་”ཅེས་སྤྲོད་
རྩིས་བྱས། ཁོས་མགོ་བོ་རྐུབ་བཀྱག་གི་ལག་སྐྱོར་ཤིང་གི་ཐོག་བཙུགས། ལག་
གཡས་པས་ཁུག་མ་ཚུར་ལ་འབུད་དེ་“ཨ་ཅག ཁུག་མ་འདི་ཁྱེད་རང་གིས་ཉོར་
དང་”ཞེས་བཤད་པས་ཁོ་མོའི་སེམས་ལ་ཟླ་གྲགས་ཨོའོ་ཙམ་བཟི་འདུག བློས་
འདི་འདྲ་འགེལ་དུས་བརྟན་པོ་ལོས་བྱེད་སྙམ་ནས་ཁུག་མ་དེ་ ཨམ་ཕྲག་ནང་
བརྒྱངས་པས་སྦོ་དགྱེ་དགྱེ་ཆགས། ཡང་ཁོ་མོའི་སེམས་ལ་ད་ནི་ཁོང་གིས་ལོག་
162



བཟའ་གསུམ་ཁྱིམ་ཚང་གི་གཏམ་རྒྱུད།
འགྲོ་སྐབས་འཇིབ་ཆུང་ གཏོང་ རྒྱུ་ སེམས་ ཐག་བྱས་ སོང་ སྙམ། “ ཟླ་ གྲགས་
ལགས། ད་ནི་ཆུ་ཚོད་བཞི་པ་ཡོལ་འགྲོ་གི་འདུག ག་ལེར་ལ་ཕེབས་ཐུབ་པ་
འདུག་གས་”ཞེས་དྲིས། །
ཟླ་གྲགས་ཀྱིས་“ད་ལྟ་ཕྱི་པོ་ཞེ་དྲག་མ་རེད་དཱ། སྣང་དག་མི་འདུག ད་
འོ་ན་ང་གཉིས་ཕེབས་དོ”ཞེས་ཧོབ་སྟེ་ལངས་པས་ཁོ་མོས་ཟླ་གྲགས་སྐྱོར་བཞིན་
ཁྱར་ཁྱོར་ངང་མི་ཚོགས་ཀྱི་ཁྲོད་ནས་ག་ལེར་ནང་མ་ཁང་གི་སྒོའི་ཕྱིར་ཐོན། རྡོ་
སྐས་གཅིག་བབས་མཚམས་ཟླ་གྲགས་ཀྱིས་སྡེར་ཐང་ལ་སླེབས་ཡོད་སྙམ་སྟེ་གོམ་
པ་ཆེ་ཙམ་ཞིག་སྤོས་པས་རྡོ་བཀྱག་གི་གཤམ་དུ་དབྱངས་ཅན་མཚོ་མོ་དང་མཉམ་
དུ་སྦེ་ག་འགྲན་པ་ལྟར་རིལ། དེ་གར་ལངས་བསྡད་པའི་བདེ་སྲུང་བ་ཕོ་གཞོན་
གཉིས་ཀྱིས་ཁྲེལ་དགོད་ཆུང་ངུ་ཞིག་བྱས་པ་དང་། གཅིག་ན་རེ་“ཁ་རོག་སྡོད།
ར་བཟི་བས་གོ་ན་རྙོག་གྲ་བསླངས་ཡོང་དཱ་”ཞེས་བཤད་པ་དང་། ལམ་སེང་
ཕར་སོང་ནས་ཟླ་གྲགས་སྐྱོར་ནས་ཡར་བླངས། དབྱངས་ཅན་མཚོ་མོས་“བུ་
ཡག་བྱུང༌། ཁོང་གཟུགས་པོ་ལྗིད་ཐག་ཆོད་ནས་ང་རང་དགར་འཐེན་འགྲོ་གི་
འདུག་”ཅེས་བཤད།
བདེ་སྲུང་ཕོ་གཞོན་གྱིས། “རྒན་ལགས་ལྷན་རྒྱས་གཉིས་ཀྱི་གཟིམ་ཁང་
ག་པར་ཡིན་ནཱ། ངས་འཇིབ་ཆུང་ཞིག་བཀག་ཆོག་”ཅེས་བཤད་པས་ཟླ་གྲགས་
ཀྱིས་མགོ་བོ་བཏེགས་མི་ཐུབ་ཀྱང་ལག་བརྡ་བྱེད་ཀྱིན་དུ་“འོ། མོ་ཊ་བཀག་མི་
དགོས། ང་གཉིས་ལ་མོ་ཊ་ཡོད་” ཅེས་ལག་གཡས་པས་རྒྱལ་སྒོའི་བྱང་ངོས་ཀྱི་
རླངས་འཁོར་འཇོག་ སར་མཛུབ་མོ་བཙུགས། དབྱངས་ཅན་ མཚོ་མོས་ “ ཟླ་
གྲགས་ལགས། ཁྱེད་རང་སྐུ་ར་འདི་འདྲ་བཟི་ནས་མོ་ཊ་ག་ནས་གཏོང་ཐུབ་”
ཅེས་བཤད་ཅིང་། བདེ་སྲུང་མི་སྣར་བདལ་གཏོང་འཇིབ་ཆུང་ཞིག་ལ་བསྡད་
ནས་ལོག་ན་བློ་བདེ་བའི་སྐོར་བཤད་པ་དང་འཇིབ་ཆུང་ཞིག་གླས་ནས་ཟླ་གྲགས་
གཡས་སྐྱོར་གཡོན་སྐྱོར་གྱིས་འཇིབ་ཆུང་ནང་བླུགས་པ་དང་ཟླ་གྲགས་ཀྱི་འཇིབ་
ཆུང་དེ་ནུབ་དེ་གར་བཅོལ། དབྱངས་ཅན་མཚོ་མོའི་རྐང་པ་ཡང་རང་ཚུགས་
163



ཉམ་ཆུང་བུ་མོའི་ལས་དབང་།
ཟིན་པོ་ཞིག་མེད་པར་འདར་ཟིར་ལངས་ཀྱི་ཡོད་པས་བདེ་སྲུང་བ་གཉིས་ཀྱིས་
“ཨ་ཅག་ལགས། ཁྱེད་གཉིས་གཅིག་པུར་མགོ་ཐོན་གནང་བ་འདུག་གས། ང་
གཉིས་ཀྱིས་ཕེབས་སྐྱེལ་ཞུ་དགོས་པ་འདུག་གས”ཞེས་དྲིས། ཟླ་གྲགས་འཇིབ་
ཆུང་ནང་ གཉིད་ཁུག་མེད་རུང་གཏམ་དེར་ལན་ མ་ བཏབ་ པར་ མིག་ གཉིས་
འབྱེད་རྒྱུ་མེད་པ་ལྟར་བཙུམས་ ཤིང་འཇིབ་ཆུང་གི་རྐུབ་བཀྱག་ ཐོག་ལྟག་
དགྱེར་བསྡད། དབྱངས་ཅན་མཚོ་མོས་ཁོའི་བྲང་གི་ཐོག་འགོས་པའི་སྦི་རག་གི་
སྐྱུག་ཤུལ་ཕྱིད་ཙམ་བྱས། སེམས་ནང་སྐྱེལ་རོགས་མེད་ན་སྒོ་ཁར་སླེབས་རྗེས་ཟླ་
གྲགས་སྐྱོར་ག་ནས་ཐུབ་སྙམ། “བུ་ལགས། འོ་ན་ཁྱེད་གཉིས་ཀྱིས་རོགས་པ་
ཞིག་གནང་རོགས། མར་ལོག་ཕེབས་དུས་ཀྱི་བདལ་གླུ་ཕུལ་ཆོག་” ཅེས་བཤད།
ཁོང་ཚོ་རླངས་འཁོར་ནང་འཛུལ་རྗེས་བདེ་སྲུང་བ་ཞིག་གིས་ “ ཨ་ཅག་ལགས།
ཁྱེད་རྣམ་གཉིས་བཞུགས་ས་ག་ པར་ རས་”ཞེས་དྲིས་པས་དབྱངས་ཅན་མཚོ་
མོས་རང་གི་སྡོད་གནས་བཤད་པས་མ་བྱུང༌། ཟླ་གྲགས་ཀྱི་སྡོད་གནས་གསལ་
པོ་ཤོད་མི་ཤེས་པར་ཐེ་ཚོམ་ངང་ལུས་སྐབས་འཇིབ་ཆུང་གི་ཁ་ལོ་བས་“ཡིན་དཱ།
ག་པར་འགྲོ་དགོས་རས་”ཞེས་བརྗོད་པ་དེ་ཟླ་གྲགས་ཀྱིས་ཐོས། “ཨཱ། སྡོད་ས་
ལྷ་སར་རེད་པཱ། ལྕང་ར་ཁང་གསར། ལྕང་ར་ཁང་གསར་ལ་འགྲོ་དགོས་པ་
རེད་”ཅེས་བཤད་པས་ཁ་ལོ་བས་ ཤར་ རེར་ལྕང་ར་ཁང་ གསར་ གྱི་ ཕྱོགས་ སུ་
བསྐྱོད། ཀྱག་ཀྱོག་མང་བའི་སྲང་ལམ་འགའ་ཞིག་བརྒྱུད་ལྕང་ར་ཁང་གསར་གྱི་
སྒོ་རའི་འཁྲིས་སུ་འབྱོར། མཚན་མོ་ཆུ་ཚོད་ལྔ་པ་ཟིན་ཡོད་པས་རྒྱལ་སྒོ་ལོས་
ཀྱང་དམ་པོར་བརྒྱབ་ཡོད་པ་སྨོས་ཅི། ཁོ་ཚོས་སྒོ་ག་ཚོད་རྡུང་ཡང་ཁ་ཡ་བྱེད་
མཁན་མེད། དེ་ནས་བདེ་སྲུང་བ་ཞིག་གིས་སྲང་ལམ་ན་བསྟན་པའི་སྒེའུ་ཁུང་
ཞིག་གི་འགྲམ་དུ་སོང་སྟེ་“ཝ་ཡེ། རྒྱལ་སྒོ་ཞིག་འབྱེད་རོགས་གནང་”ཞེས་སྐད་
འབོད་མཚམས་མ་ཆད་པར་བརྒྱབ་པས་“ཏོག་ཙམ་སྒུག་ཨཱ། ཛ་དྲག་ཆེ་མདོག་
ལ། ཕྱི་པོ་འདི་འདྲར་སྨྱོན་པ་མིན་ནམ”ཞེས་ངན་སྨྲས་བྱེད་ཀྱིན་སྟོད་ཐུང་ལྷེབ་
གོན་བརྒྱབ་པའི་སྐྱེས་པ་ཞིག་རྒྱལ་སྒོ་འབྱེད་དུ་ཡོང༌།
164



བཟའ་གསུམ་ཁྱིམ་ཚང་གི་གཏམ་རྒྱུད།
ཟླ་གྲགས་ར་བཟི་ནས་གོམ་པ་སྤོ་མི་ཐུབ་པར་གྱུར་ཡོད་པ་མ་ཟད། ད་
དུང་མཉམ་དུ་ཡོད་པའི་བུད་མེད་དེ་ཡང་གོམ་པ་བརྟན་པོ་སྤོ་མི་ཐུབ་པ་མཐོང་
རྗེས་བདེ་སྲུང་བ་གཉིས་ཀྱིས་ཟླ་གྲགས་སྐྱོར་ནས་དྲུད་པ་བཞིན་ཁྲིད་པ་དང༌།
སྒོ་སྲུང་བས་དབྱངས་ཅན་མཚོ་མོ་སྐྱོར་ནས་ག་ལེར་རྡོ་སྐས་ཉི་ ཤུ་འཛེགས་རྗེས་
ཐོག་སོ་གཉིས་པར་སླེབས། བདེ་སྲུང་བས་ “ ཨ་ཅག ཁང་པ་ག་པར་རས་”
ཞེས་དྲིས་པས་སྒོ་འབྱེད་པར་ཡོང་མཁན་སྐྱེས་པ་དེས་ “ སྒོ་ ཨང་གསུམ་པ་དེ་
རེད་”ཅེས་ཟླ་གྲགས་རྒྱུས་ཡོད་པ་ལྟར་ཁང་པ་རྒྱུས་ཡོད་བྱས། དེ་གར་སླེབས་
འཕྲལ་ཡང་བདེ་སྲུང་ བས། “ཅོག་ལགས། ཕྱག་ལྡེ་ ག་ པར་ ཡོད་ པཱ” ཞེས་
བཤད་པས་ཟླ་གྲགས་ཀྱིས་ཕྱུ་པའི་གཡས་ངོས་ལ་མཛུབ་མོ་བཙུགས་ཏེ་གུ་ཐུང་
གཡས་པའི་ཁུག་མའི་ནང་ཡོད་ཅེས་པའི་དོན་བསྟན་པས་ཁོང་ཚོས་སྒོ་ཕྱེ་བ་དང་
གློག་སྒྲོན་སྤར་ནས་ཁོ་གཉིས་སྦུག་ཏུ་བསྐྱལ་ནས་ཚང་མ་ཕྱིར་ལོག
དབྱངས་ཅན་མཚོ་མོ་ཟླ་གྲགས་ཀྱི་ཁང་པའི་ནང་འཛུལ་མ་ཐག་གང་སར་
བལྟས་པས་ནང་ཆས་ཧ་ཅང་གྲ་སྒྲིག་ལ་ཁྱད་པར་གདན་ཆས་ཤིན་ཏུ་ལེགས་པ་
དང་། མགྲོན་བསུ་ཁང་ནང་བཏིང་པའི་ས་གདན་ཐོག་གོམ་པ་སྤོ་མི་ནུས་པ་ལྟ་
བུའི་སྤུས་ཀ་དག་པོ་ཡོད་པས་དེ་དག་ལྟད་མོར་གྱུར་ཏེ་ར་ཡང་ཅུང་ཟད་དྭངས་
པ་ལྟར་གྱུར། ཟླ་གྲགས་གདན་བཀྱག་ཐོག་བསྙལ་ནས་ཀ་བལ་ལི་ཞིག་གཡོགས།
བསམ་བློ་གཏོང་བཞིན་དོ་ནུབ་འདི་གར་ཁོ་སྲུང་བ་ལྟར་སྡོད་རྒྱུ་ལས་ཐབས་མེད་
སྙམ། ཁོ་མོས་ད་དུང་ཁང་པའི་གང་སར་དོ་སྣང་བྱས་པས་ཁང་མིག་དྲུག་ཡོད་
པ་ཚང་མའི་སྒོ་བརྒྱབ་ཡོད་པ་དང༌། མགྲོན་བསུ་ཁོང་གི་ཁ་སྤྲོད་དུ་ཡོད་པའི་
ཁང་པ་ཞིག་སྒོ་ཕྱེ་ནས་བཞག་ཡོད་པའི་ནང་དྲ་མིག་ལྔ་ལས་གྲུབ་པའི་མཆོད་
གཤོམ་བརྐོས་མ་སྤུས་མ་ཞིག་གི་ནང་ལྷུན་ཅིང་བརྗིད་པའི་རྒྱལ་བའི་སྐུ་བརྙན་
གསེར་མདངས་དང་བཅས་པ་མངོན། མོས་དད་པའི་སྙིམ་པ་བྲང་ཁར་སྦྱར་
ནས་མཆོད་ཁང་དེའི་སྒོའི་ནང་གོམ་པ་སྤོས་པས་མཆོད་གཤོམ་མདུན་དུ་ཞོགས་
པ་ཕུལ་བའི་ཡོན་ཆབ་བཤམས་རྒྱུར་ལུས་པའི་དངུལ་ཏིང་ཆེན་པོ་བདུན་ཚར་
165



ཉམ་ཆུང་བུ་མོའི་ལས་དབང་།
གསུམ་ཡོད་པ་མཐོང་བ་དང་། སྤོས་གཞོང་བརྐོས་མ་ཆེན་པོ་ཞིག་གི་འཁྲིས་སུ་
མར་ཁུ་རྒྱ་མ་ལྔ་དྲུག་ཙམ་བླུགས་ནའང་ཁེངས་ཨེ་ཡོང་ངམ་སྙམ་པའི་དངུལ་གྱི་
མཆོད་ཀོང་ཚགས་མ་ཞིག་ཡོད་པ་ལས་སྔར་བཞིན་མར་མེའི་འོད་མདངས་བཀྲ་
བ་དང༌། སྡོང་རས་ཐོག་དུ་བའི་ལྔ་བ་ཆེན་པོ་ཆགས་ཡོད་པ་མཐོང་བས་འཁྲིས་
སུ་བཞག་ པའི་ ལྕགས་ སྐམ་ རིང་པོ་ཚུར་ བླངས་ཏེ་དུ་ བའི་ ཝ་ བ་དེ་བཏོགས།
མཆོད་གཤོམ་གྱི་ཤར་ནུབ་གྱང་ལྡེབས་སུ་ཞལ་གསེར་གྱི་འོད་མདངས་འཚེར་
བའི་ཞལ་ཐང་བཞི་རེ་བྱས་ཏེ་བརྒྱད་བཀལ་ཡོད་པ་དེ་དག་གིས་ཁོ་མོའི་སེམས་
ལ་བྱིན་ཅན་མཆོད་ཁང་ཞིག་ཏུ་སླེབས་པའི་སྣང་བ་ཤར། །
མོས་གོམ་པ་ཕྱིར་བཤོལ་ཞིང་། སེམས་ནང་ཟླ་གྲགས་ཟེར་བ་འདི་ཕྱུག་
ཅན་ཞིག་ཡིན་པ་འདྲ། ཁོ་ལ་ཡུལ་དུ་ཨ་ཅེ་མེད་པ་ག་ནས་སྲིད་སྙམ་པའི་དྲན་
འཆར་ཞིག་བྱུང་། མཆོད་ཁང་ནས་དོན་ཏེ་ཟླ་གྲགས་བསྙལ་སར་ལྟ་སྐབས་ཁོ་
ནི་གཉིད་སྟུག་པོ་ཁུག་ནས་ངུར་པ་འར་སྒྲ་ཆིལ་ཆིལ་བྱེད་པ་མཐོང་། མོས་ག་
ལེར་ཁོའི་འགྲམ་དུ་བསྡད། དཔུང་པ་ནས་འཐེན་ཙམ་འཐེན་ཙམ་བྱས་པས་ཁོ་
གཉིད་ལས་སད། “ ཨ་རོ། སུ་ཡིན་པཱ”ཞེས་བཤད་པ་དང་མིག་གཉིས་ཆེ་རུ་
གཏོང་བ་ལྟར་གདངས་ཤིང༌། དྲན་གསོ་བྱེད་པ་ལྟར་ཡུད་ཙམ་ཁ་རོག་བསྡད་
པ་དང་། ཨ་སྟོང་ཞིག་བརྒྱབ་རྗེས། “འོ་རྫི། ཨ་ཅག་དབྱངས་ཅན་མཚོ་མོ།
དོ་ནུབ་ང་ར་ཞེ་དྲག་བཟི་འདུག། ཨ་ཅག་རང་སྤྲོ་པོ་བྱུང་ངས་”ཞེས་ཟེར། ཁོ་
མོས། “སྐྱིད་པོ་བྱུང་། ཁྱེད་རང་གི་འཇིབ་ཆུང་ནང་མ་ཁང་གི་རླངས་འཁོར་
འཇོག་སར་བཅོལ་ཡོད། ཁུག་མ་འདི་ན་ཡོད”ཅེས་ཨམ་ཕྲག་ནས་སྐེད་དཀྲིས་
ཁུག་མ་བཅོལ་བ་དེ་སྔས་མགོར་བཞག་སྟེ་འགྲོ་གྲབས་ཀྱི་བཟོ་བསྟན།
སྐབས་དེར་ཟླ་གྲགས་ཀྱིས་ལུས་ཤུགས་ཡོད་ཚད་བཏོན་ནས་ཙོག་ཙམ་
བྱས། “ཨ་ཅག ཕྱི་པོ་འདི་འདྲར་ལོག་ཕེབས་ག་ནས་ཐུབ། སྐུ་མཁྱེན། ང་
ལ་ཆུ་འཁོལ་དཀར་ཡོལ་གང་སྟེར་རོགས་”ཞེས་བཤད། ཁོ་མོས་ཆ་སྒམ་དམའ་
པོ་ཞིག་གི་སྒང་དུ་གྲལ་ལྟར་བསྒྲིགས་ནས་བཞག་པའི་ཇ་དམ་བླངས་ཏེ་ཆུ་འཁོལ་
166



བཟའ་གསུམ་ཁྱིམ་ཚང་གི་གཏམ་རྒྱུད།
དཀར་ཡོལ་གང་བླུགས་པ་དང་ཟླ་གྲགས་ལ་སྤྲད་པས་ཁོས་དཀར་ཡོལ་བསྟན་པོ་
བཟུང་མི་ཐུབ་པའི་བཟོ་བསྟན། དབྱངས་ཅན་མཚོ་མོས་ལག་གཡས་ཀྱིས་ཟླ་
གྲགས་ཀྱི་མཇིང་པ་ནས་སྐྱོར། གཡོན་གྱིས་ཆུ་འཁོལ་གྱི་དཀར་ཡོལ་ཁ་ལ་སྦྱར་
བས་ཁོས་ཆུ་ཧུབ་གང་བཏུང་རྗེས་གློ་བུར་དུ་མོའི་སྐེ་ལ་འཐམས། མོས་“འོ་རྫི།
ཟླ་གྲགས་ལགས། འདི་འདྲ་གནང་ན་ངོ་ཚ་གི་མ་རེད་པས་”ཞེས་བཤད་མོད།
འོན་ཀྱང་ཁོས་ཨུ་ཚུགས་ཀྱིས་ “འདི་གར་གཟིམ་ཤོག་ཨཱ་”ཞེས་བརྗོད་ཀྱིན་མོ་
དབྲིལ་བ་ལྟར་གན་རྐྱལ་དུ་ཉལ། དབྱངས་ཅན་མཚོ་མོས་ “ ཟླ་གྲགས་ལགས།
ང་རང་གཉིས་ཀ་ཆང་བཏུང་པ་རེད། འདི་འདྲ་ཟེ་ཉལ་ན་སང་ཉིན་བདེ་པོ་
ཡོང་གི་མ་རེད་”ཅེས་ཡར་ལངས་པ་དང་མལ་འཇུག་ཏུ་བརྩིགས་པའི་སྲིང་བལ་
མལ་ཆས་དང་ཀ་བལ་ལི་ཞིག་བླངས་ཏེ་ཚ་གི་ཚི་གིའི་ངང་ཟླ་གྲགས་ཀྱི་གྱོན་ཆས་
ཕུད་རོགས་བྱས་ཏེ་མཉམ་དུ་ཉལ། ཐོ་རེངས་ཆུ་ཚོད་དྲུག་པའང་ཡོལ་ནས་ཤར་
ཕྱོགས་ནས་སྐྱ་མདའ་གཏོང་ལ་ཉེ་བས་མོའི་སེམས་ལ་ད་ནི་ཉལ་རིན་མེད་སྙམ་
ནས་མུན་ནག་གི་ཀློང་དུ་མིག་གཉིས་གདངས་ནས་བསྡད་མོད། འོན་ཀྱང་དེ་
ནུབ་སྦི་རག་བཏུངས་པས་རེ་ཞིག་སོང་མཚམས་གཏི་མུག་གིས་ཟིན་ནས་ཁང་པ་
དེ་ཁུ་སིམ་བུར་གྱུར། །
དེ་ནས་བཟུང་ཟླ་གྲགས་ཀྱིས་ཉིན་ལྟར་སྨན་རྫས་དང་། པགས་རིགས།
གདན་ཆས། དཀར་ཡོལ་སོགས་ཉོ་ཚོང་བྱས་ནས་ཁེ་བཟང་ཨོའོ་ཙམ་བྱུང་མ་
ཐག་རྒྱལ་ཁའི་གཏམ་བཟང་ཞིག་སྒྲོག་རྒྱུ་ཡོད་པའི་སྤོབས་པ་སྐྱེ་བཞིན་པར་བར་
གསེང་བྱུང་ འཕྲལ་ ཤར་ རེར་ དབྱངས་ ཅན་ མཚོ་ མོའི་ ཁྲོམ་ བཀྱག་ ཡོད་ སར་
བསྐྱོད་པ་དང༌། ཁོ་མོའི་རྐུབ་བཀྱག་ཐོག་བསྡད་རྗེས་དཀར་ཡོལ་སྒུག་ནས་ཇ་
འཐུང་རྐྱང་བྱེད་པ་དང༌། རྙིང་ཆས་བཙོངས་པར་ཁེ་བཟང་ཇི་ཙམ་བྱུང་མིན་
དང་། དེ་ཚོ་ཉོ་ཚོང་བྱེད་སྐབས་སྐད་ཆ་ཇི་ལྟར་བཤད་ཚུལ་སོགས་སོ་སོའི་ཨ་
མར་ཤོད་པ་ལྟར་བྱས་པས་དབྱངས་ཅན་མཚོ་མོ་ཡང་ཁོའི་བྱེད་སྟངས་ལ་ཡིད་
རངས་ཏེ་སེམས་ནང་བློ་བཟང་དང་ཁ་མ་ཐུག་གོང་ནས་ཟླ་གྲགས་འདི་ཐུག་
167



ཉམ་ཆུང་བུ་མོའི་ལས་དབང་།
པ
རོགས་བྱས་ཡོད་ན་ཡག་པོ་ག་འདྲ་མ་རེད་དམ་སྙམ་པའི་འཆར་སྣང་བྱུང་ལ་
ཡང་མོའི་སེམས་ལ་ལས་དབང་གིས་ཟླ་གྲགས་ལོ་ཆུང་བ་དང་། རྒྱུ་ཕྱུག་པ་ཞིག་
གིས་རང་ལ་དགའ་པོ་འདི་འདྲ་བྱེད་དགོས་པ་ཆགས། ལས་ཀྱི་རྨང་གཞི་འདི་
འདྲ་བཏིང་ཟིན་པས་ཁ་ལོ་ཏོག་ཙམ་མ་གྱུར་ན་ལས་དབང་ཁོ་ན་ཡིན་སྙམ་ནས་
ཁོ་སྒུག་གིན་བསྡད་ན་ནམ་ཞིག་བར་ཆད་མི་ཡོང་ཟེར་ཚོད་མི་ཐིག་སྙམ་ནས་ཁོ་
དེ་གར་ཡོང་ཐེངས་ཁ་ཤས་ལ་ང་གཉིས་འགྲིག་པ་ཞིག་ག་འདྲ་བྱས་ན་དགའ་གི་
རེད་དམ་ཞེས་འདྲི་རྩིས་དང་གྲོས་བསྡུར་བྱ་རྒྱུའི་སྐད་ཆ་གཏོང་གྲབས་བྱས་མོད།
ཤོད་སྟངས་མ་ཤེས་པར་ལྐོག་ཏུ་ཕར་འགྲོ་ཚུར་འགྲོ་ཁོ་ན་བྱས་ཏེ་སྐབས་ཤིག་
རིང་མངལ་མི་འཁོར་བའི་སྦྲུམ་འགོག་སྨན་རྫས་ཀྱང་ཟ་དགོས་པ་གྱུར། །
ཉིན་ཞིག་དགོང་དྲོ་ཟླ་གྲགས་ཀྱིས་ཡུལ་ནས་འབྱོར་མ་ཐག་པའི་འབྲི་མར་
གྲོད་རིལ་གཅིག་དང་། ཁྲོམ་ནས་ཚགས་ཤ་རྒྱ་མ་བཅུ་ཉོས་ནས་ལག་རེ་རེས་
ཐེག་ལ་མ་ཐེག་ཏུ་འཁྱེར་ནས་དབྱངས་ཅན་མཚོ་མོའི་ཁྱིམ་དུ་འོངས། “ཨ་ཅག་
དབྱངས་ཅན་མཚོ་མོ། མར་འདི་བྲོ་བ་ག་འདྲ་འདུག་ལྟོས་དང་། ཕ་ཡུལ་ནས་
བསྐུར་བཞག ཤ་འདི་ལམ་བར་ནས་ཉོས་པ་ཡིན། ད་ལྟ་བཙོས་ནས་ཏོག་ཙམ་
བཟས་ན་ཡོང་བ་འདུག་གས་”ཞེས་བཤད་པས་ཁོ་མོས་“ ཟླ་གྲགས་ལགས་ད་ལྟ་
ཁ་སེང་གི་མར་དེ་དག་རྫོགས་གྲབས་མི་འདུག གྲོད་རིལ་འདི་ཁྱེད་རང་གི་སར་
ཉར་དགོས་རེད་པཱ་”ཞེས་བཤད། ཁོས་“ངའི་ཕ་གིར་མར་ཆེན་པོ་ཉར་ནས་
གང་ཡོང་། མི་གཅིག་ཡིན་ལ་ཇ་སྲུབས་མ་ཞེ་དྲག་འཐུང་གི་མེད་པས་རྙིང་པ་
ཆགས་ཀྱི་མ་རེད་པས་”ཞེས་བཤད། དབྱངས་ཅན་མཚོ་མོས་ ཤ་མ་རུས་འཁྲུ་
ཙམ་བྱས་རྗེས་མཐོ་གནོན་ཧ་ཡང་ནང་བླུགས་ཏེ་བཙོས། །
ཁོང་གཉིས་ཀྱིས་ཤ་འཚོས་མ་ཅོག་ཙེའི་ཐོག་བཏོན་ཞིང༌། སུར་པན་ལ་
ཅབ་ཙམ་གྱིས་ཟ་བཞིན་དུ་སྔོན་ལ་ཚོང་གཉེར་གྱི་སྐོར་མང་པོ་ཞིག་གླེང་བ་དང་།
དེ་རྗེས་ཟླ་གྲགས་ཀྱིས་དབུགས་རིང་ཞིག་བཏང་། “ཨ་ཅག ངས་ཁྱེད་རང་ལ་
དོན་དག་གཅིག་ཤོད་དགོས་བསམ་ནས་ཡུན་རིང་ཕྱིན་སོང། དོ་ནུབ་བཤད་ན་
168



བཟའ་གསུམ་ཁྱིམ་ཚང་གི་གཏམ་རྒྱུད།
ཁྱེད་ཀྱིས་ཁས་བླངས་ཨེ་ཡོང་ནཱ་” ཞེས་བཤད་པས་ ཁོ་མོས་ “ཁྱེད་རང་ག་རེ་
གསུང་གི་ཡོད། དོན་དག་ངས་མ་ཤེས་གོང་ཁས་ལེན་དགོས་མིན་ག་འདྲ་བྱས་
ནས་ཤོད་དགོས་རས། གསུངས་དང༌། ཁྱེད་རང་གིས་ང་ལ་མ་འོས་པ་ག་ནས་
གསུངས་སྲིད་”ཅེས་བཤད་ཅིང་། ཁོ་མོའི་སེམས་ལ་རང་གི་འདོད་ཚུལ་ལྟར་
ཕྱིན་ཆད་ག་འདྲ་བྱས་ནས་མཉམ་དུ་སྡོད་ཐབས་བྱ་རྒྱུའི་སྐོར་ཡིན་གྱི་རེད་སྙམ།
ཁོ་མོས་ཟླ་གྲགས་ལ་ཤ་ཏི་ག་གཅིག་སྤྲད་པ་དང་ཁོའི་སྐད་ཆ་སྒུག་པ་ལྟར་བསྡད་
པས་ཟླ་གྲགས་ཀྱིས་ད་ལྟ་བཞིན་བློ་བཟང་གི་ལྐོག་ལ་འགབ་མཐུན་བྱས་ནས་
བསྡད་ཚེ་ནམ་ཞིག་གནས་ཚུལ་ལྷག་སྲིད་པའི་སྐོར་དང༌། བློ་བཟང་དང་ལོགས་
བཀར་བྱས་ཏེ་ཁོ་རང་དང་ཁྲིམས་ལུགས་ཀྱིས་ཁས་བླངས་པའི་བཟའ་ཚོ་བྱ་རྒྱུའི་
སྐོར་གླེང༌། །
དབྱངས་ཅན་མཚོ་མོས་ཀྱང་སྔ་ས་ནས་དེ་ལྟར་བྱུང་ན་སྙམ་པའི་རེ་འདོད་
བཅངས་ནས་ བསྡད་ཡོད་མོད། ཟླ་ གྲགས་ དང༌ རྟག་ཏུ་འགྲོགས་ཀྱང་ ཤོད་
སྟངས་མ་ཤེས་པར་ལུས་ཡོད་པས་སྐད་ཆ་དེ་ཐོས་མ་ཐག་རྨ་བྱའི་རྣ་བར་འབྲུག་
སྒྲ་ཐོས་པ་ལྟར་གྱུར། “ཟླ་གྲགས་ལགས། ངས་ཀྱང་དེ་འདྲ་རང་བསམ་གྱིས།
འོན་ཀྱང་བློ་བཟང་དང་འགལ་ཟླ་དམིགས་བསལ་གང་ཡང་མེད་པར་ཀླན་ཀ་ག་
འདྲ་ཟེ་འཚོལ་དགོས་རས”ཞེས་བཤད། ཁོས་མནོ་བསམ་ཞིག་བཏང་རྗེས་“དེ་
ལ་གནད་འགག་གང་ཡོད། ཁྱེད་རང་གིས་བློ་བཟང་ནང་དུ་ལོག་སྐབས་ང་
གཉིས་དབར་བརྩེ་དུང་མེད་ཅེས་མིག་བཙུམ་ནས་ཤོད་དང་། ཁོས་བསམ་བློ་
གཏོང་གི་རེད། ཧ་ལས་ན་ཁོས་ཁྱེད་རང་ལ་ཁ་རྩོད་ཤུགས་ཆེན་པོ་ཞིག་བརྒྱབ་
ཡོང༌། དེ་འདྲ་བྱུང་ན་སྤྱང་ཀིའི་རྨི་ལམ་འཚུབ་མདོག་ལ་དགའ་ཟེར་བ་ལྟར་
ཡོང་གི་རེད། ཁོས་ཁོང་ཁྲོ་ལངས་ནས་ཁྱེད་རང་དང་ལོགས་བཀར་བྱེད་ཀྱི་ཡིན་
ཟེར་མདོག་ཁ་པོ་རེད། ཐག་མགྱོགས་པོ་ཆོད་ཀྱི་རེད་”ཅེས་བཤད། དབྱངས་
ཅན་མཚོ་མོས་བསམ་བློ་ཡང་ཡང་བཏང་ཞིང་། མགོ་བོ་སྒུར་ཙམ་བྱས་བསྡད་
ནས་སྐད་ཆ་དེ་འདྲ་རང་ཤོད་མི་ཐུབ་པའི་བཟོ་བསྟན་པས་ཡང་ཟླ་གྲགས་ཀྱིས་
169



ཉམ་ཆུང་བུ་མོའི་ལས་དབང༌།
“ཨ་ཅག ད་བློ་རྩེ་གཉིས་མ་བྱེད། ཁྱེད་གཉིས་དབར་ལ་ཕྲུ་གུ་ནི་ཡོག་མ་རེད།
ད་ལྟ་སྟབས་བདེ་པོ་རེད། ངས་བསླབ་པ་ལྟར་བྱས་ན་ག་རེ་ཡོད། དེང་སང་
བཟའ་ཚང་ཁ་བྲལ་མཁན་མང་པོ་འདུག་གཱ། ང་གཉིས་ཀྱི་བསམ་དོན་སྒྲུབ་ན་
ཨ་ཅག་རང་ཉིན་ལྟར་ལྷགས་པ་བསྒམ་མཁན་ནང་བཞིན་བྱས་ནས་ཁྲོམ་སྟེགས་
ཆུང་ཆུང་འདིའི་འགྲམ་དུ་སྡོད་དགོས་མ་རེད། དྲང་པོ་ཡིན། ངའི་ལག་པར་
ད་ལྟ་ དངུལ་ དམར་ སྒོར་ ཁྲི་ ལྔ་ བཅུ་ ལྷག་ ཙམ་ ཡོད། པགས་ རིགས་ དང༌།
གདན་ཆས། སྨན་རྫས་སོགས་དངོས་ཟོག་དེ་ཚོ་དངུལ་ལ་ཕབ་ན་མ་མཐར་ཡང་
སྒོར་ཁྲི་བརྒྱ་ལས་བརྒལ་གྱི་ཡོད། ཁྱེད་རང་དཀའ་ལས་རྒྱག་དགོས་རྒྱུ་འདུག་
གམ་”ཞེས་ཁོ་མོའི་བློ་ཁུག་ཐབས་དང་བློ་ཁོག་བསྐྱེད་པར་བྱ་བའི་སྐད་ཆ་ཆུ་རྒྱུག་
པ་ལྟར་བཤད། ཟླ་གྲགས་ཀྱིས་ཁོག་པའི་སྙིང་མ་བཏོན་ཙམ་གྱི་སྙིང་གཏམ་ལྷུག་
པོར་བཤད་པ་དེས་ཁོ་མོའི་བློ་ཁ་ཁེངས་པར་གྱུར་མོད། བསམ་བློ་གཏོང་བཞིན་
དུ་མིག་ལམ་དུ་དེ་སྔ་བློ་བཟང་དང་ཆང་ས་རྒྱག་དུས་བྱུང་བའི་དངུལ་སྒོར་ཁྲི་
བཅུ་ལྷག་ཙམ་ཡོད་པ་དེ་མཉམ་དུ་དངུལ་ཁང་དུ་བཅོལ་ཡོད་པས་དེ་ནས་ཕྱེད་
ཀ་བགོ་བཤའ་ཤོར་རྒྱུ་རེད་སྙམ་པ་དང༌། ཡང་མོའི་མིག་ལམ་དུ་བློ་བཟང་གིས་
རིན་ཐང་བྲལ་བ་ཞིག་རེད་ཅེས་ཤོད་མྱོང་པའི་མཆོད་རྫས་ཁ་ཤས་དང༌། རྒྱལ་
བའི་སྐུ་བརྙན་ཁ་ ཤས་ཡོད་པ་དེ་ཚོ་ཁོས་ སྤྲོད་ཀྱི་མ་རེད་སྙམ། “ ཟླ་ གྲགས་
ལགས། བློ་བཟང་ང་གཉིས་ལ་སྤྱི་དངུལ་སྒོར་ཁྲི་བཅུ་ཙམ་ཞིག་ཡོད། དེ་དག་
བགོ་བཤའ་རྒྱག་དགོས་བྱེད་ཀྱི...”ཞེས་བཤད་མཚམས་ཁོས་“ཨ་ཅག སྤྱི་
དངུལ་སྒོར་ཁྲི་བཅུ་བགོས་ན་ལྔ་རེ་ལས་ཡོག་མ་རེད་པཱ། དེ་འདྲ་ཞིག་བློས་མི་
ཐོངས་བ་བྱེད་རྒྱུ་གང་ཡོད་” ཅེས་བཤད་པས་དབྱངས་ཅན་མཚོ་མོས། “ མ་
རེད། ཟླ་གྲགས་ལགས། དངུལ་དེ་ཚོས་ཚད་ཀྱི་མ་རེད། ད་དུང་སྐུ་རྒྱུ་ལི་མ་
ལས་གྲུབ་པའི་རྒྱལ་བའི་སྐུ་གསུམ་དང་། མཆོད་རྟེན་གཅིག རང་བྱོན་གྱི་དུང་
དཀར་གཡས་འཁྱིལ་ངོ་མཚར་ཆེན་པོ་ཞིག་ཡོད། དེ་ཚོ་བློ་བཟང་གིས་གཏན་
ནས་སྤྲོད་ཀྱི་མ་རེད་”ཅེས་བཤད།
170



བཟའ་གསུམ་ཁྱིམ་ཚང་གི་གཏམ་རྒྱུད།
ལག་པར་འབྱོར་ཐབས་བྲལ་བའི་མཆོད་རྫས་དང་སྐུ་རྟེན་གྱི་སྐོར་དེ་ཐོས་
མ་ཐག་ཟླ་གྲགས་ཀྱི་ལག་པ་ཟ་འཕྲུག་ལངས་པ་ལྟར་གྱུར་ཅིང་། བསམ་བློ་ཡང་
ཡང་བཏང༌། “ཨ་ཅག་དབྱངས་ཅན་མཚོ་མོ། ཁྱེད་རང་གིས་བཤད་པའི་རྟེན་
དེ་ཚོ་རིན་ཐང་ཆེན་པོ་རེད། ད་འོ་ན་ག་འདྲ་བྱས་ན་དགའ་གི་རས་” ཞེས་
བཤད་པས་ཁོ་མོས་“ ཟླ་གྲགས་ལགས། ང་ལ་ཇུས་ཤིག་ཡོད། དེ་ཁྱེད་རང་གི་
བློ་ལ་བབས་ཨེ་ཡོང་དཱ”ཞེས་གནས་སྐབས་རིང་བཟའ་གསུམ་བྱས་ཏེ་བློ་བཟང་
གི་རྒྱུ་ནོར་དེ་ཚོ་ཐུན་མོང་ལ་དབང་བ་བྱས། བློ་བཟང་ལོ་བཅུ་ལྷག་ཙམ་གྱིས་
རྒན་པ་ཡོད་པས་ཁོ་ཚེ་ལས་འདས་ན་སྟབས་བདེ་ཤོས་དང་། དེ་ལྟར་མ་བྱུང་
ཡང་ལོ་ཤས་སོང་སྟེ་རྫི་བརྡིབས་མཚམས་སུ་ཁོ་ལ་ཁྱིམ་ནོར་གྱི་ཐད་ཇུས་གཏོགས་
མེད་པ་བཟོ་རྒྱུའི་སྐོར་བཤད་པས་ཟླ་གྲགས་ཀྱི་སེམས་ལ་དབྱངས་ཅན་མཚོ་མོ་
འདི་ལས་སླ་པོའི་བུད་མེད་ཅིག་རེད་མི་འདུག་སྙམ། “ ཨ་ ཅག་དབྱངས་ཅན་
མཚོ་མོ། ཁོས་བཟའ་གསུམ་གྱི་ཁྱིམ་ཚང་བྱ་རྒྱུ་ཁས་མ་བླངས་ན་ག་འདྲ་བྱེད་
དགོས་རས་”ཞེས་བཤད་པས་ཁོ་མོས་ “གཙོ་བོ་ཁྱེད་རང་རེད། ཁོས་ཁས་མི་
ལེན་པ་བྱེད་ཀྱི་མ་རེད་”ཅེས་བཤད་ཅིང༌། བཟའ་གསུམ་ཆགས་རྒྱུའི་དོན་དུ་ཁོ་
གཉིས་ཀྱིས་སྔར་བས་འབྲེལ་བ་ཟབ་ཏུ་བཏང་བ་མ་ཟད། རྟག་ཏུ་གཟུགས་དང་
གྲིབ་མ་བཞིན་རྒྱུག་འགྲོ་བ་དེ་ཀུན་གྱི་ཤེས་པར་བྱས་ནས་གནས་ཚུལ་དེ་བློ་
བཟང་གི་རྣ་བར་མགྱོགས་ཙམ་འཁྱོལ་ཐབས་བྱས།
དབྱངས་ཅན་མཚོ་མོས་ཨ་མདོའི་ཚོང་པ་ཟླ་གྲགས་དང་འགབ་མཐུན་
བྱེད་པའི་སྐོར་ཁོ་གཉིས་ཀྱི་རེ་བ་ལྟར་གང་སར་ཁྱབ་པ་མ་ཟད། མི་ཁ་ཤས་ཀྱིས་
བློ་བཟང་ལའང་བཤད་པས་བློ་བཟང་ཁོང་ཁྲོ་ཆེན་པོ་ལངས། ངས་རྒྱལ་སྒོ་སྲུང་
བའི་ལས་ཀར་མགོ་འཁོར་ནས་མོ་གང་འདོད་བྱེད་དུ་བཅུག་པའི་འབྲས་བུ་དེ་
རེད་སྙམ་ཞིང་རང་གིས་རང་ལའང་འཁང་ར་དང་ཚིག་ཟ་བྱས། ཉིན་ཞིག་ཕྱི་
དྲོ་བློ་བཟང་གིས་རྒྱལ་སྒོ་སྲུང་རྒྱུ་གཞན་ཞིག་ལ་མངགས་ནས་ཁྱིམ་དུ་ལོག་སྟེ་
དབྱངས་ཅན་མཚོ་མོས་ཅི་བྱེད་ལྟ་སྙམ་སྐབས་སྒོ་བརྒྱབ་ནས་སྡོད་མཁན་མེད།
171



ཉམ་ཆུང་བུ་མོའི་ལས་དབང་།
-
ཆང་མ་ཆོས་སྒྲོན་ལ་དབྱངས་ཅན་མཚོ་མོ་ག་པར་སོང་མིན་ཤེས་ཨེ་བྱུང་ངམ་
ཞེས་དྲིས་པས་ཁོ་མོས་ཨ་མདོ་བ་རེད་ཟེར་མཁན་དེ་དང་ད་ལྟ་ཕྱི་ལོགས་ལ་དོན་
ཙམ་ཡིན་པ་ཡོད་” ཅེས་བཤད། བློ་བཟང་གི་སེམས་ལ་ཟླ་གྲགས་ཟེར་མཁན་
དང་མཉམ་དུ་ཕྱི་ལོགས་ལ་འཁྱམས་པ་ཡིན་ནཱ། ཁོའི་ཁྱིམ་དུ་བསྡད་ཡོད་ནཱ་
སྙམ་སྟེ་ཐེ་ཚོམ་སྐྱེས། བསམ་བློ་བཏང་རྗེས་ “ཨ་ཅག་ཆོས་སྒྲོན། ཨ་མདོ་བ་
དེའི་སྡོད་ས་ཁྱེད་རང་གིས་ཤེས་ཀྱི་ཨེ་ཡོད་” ཅེས་དྲིས་པར་མོས་“མི་ཚོས་ཟེར་
ཡས་ལ་ཨ་མདོ་བ་དེ་ལྕང་ར་ཁང་གསར་གྱི་ནང་དུ་སྡོད་ཀྱི་ཡོད་པ་འདྲ། ཡིན་
ནའི་ངས་དེ་རུ་སྡོད་པ་མཐོང་མ་མྱོང”ཞེས་བཤད་པས་བློ་བཟང་གིས་དེ་ནས་
ཐོན་ཏེ་ལྕང་ར་ཁང་གསར་གྱི་ཕྱོགས་སུ་སོང། དེ་གར་སླེབས་རྗེས་གོན་ཆས་
འཁྲུ་བཞིན་པའི་བུ་རྫི་འདྲ་པོ་ཞིག་ལ་ “འདི་གར་ཨ་མདོ་བ་ཟླ་གྲགས་ཟེར་བ་
ཞིག་ཨེ་ཡོད་”ཅེས་དྲིས་པས་མོས། “ཡོག་རེད། ཐོག་སོ་གཉིས་པའི་སྒོ་ཨང་
གསུམ་པ་རེད། ད་ལྟ་སྡོད་པ་ཡོད། ད་གིན་ཨ་ཅག་གཅིག་དང་མཉམ་དུ་ལོག་
སླེབས་སོང་”ཞེས་བཤད། །
བློ་བཟང་གིས་ཤར་རེར་རྡོ་སྐས་འཛེགས་པས་སྒོ་ཨང་གསུམ་པའི་སྒོ་ཁར་
འབྱོར། “ཝ་ཡེ། སྒོ་ཕྱེ་དང༌། སྒོ་ཕྱེ་དང༌། སྒོ་ཕྱེ་ཞིག་”ཅེས་འབོད་པ་དང་
དུས་མཚུངས་སྒོ་ལ་ཡང་ཡང་ གཞུས། མགྲོན་བསུ་ ཁང་དུ་བརྙན་འཕྲིན་ལྟ་
བཞིན་ཡོད་པའི་ཟླ་གྲགས་ཀྱིས་ཕྱི་ལོགས་ནས་སྒོ་ཛ་དྲག་ངང་བརྡུངས་པ་ཐོས་མ་
ཐག་“འ་རྫི། སུ་ཡིན་ནམ། ཧམ་པ་ཆེ་མདོག་ལ”ཞེས་གཅིག་ལབ་ཅིག་བརྒྱབ་
ནས་འཕྲལ་ དུ་ ལངས་ ནས་ སོང་ ཞིང་། སྒོ་ ཕྱེ། ཁོས་ བློ་ བཟང་ ཟེར་ བ་ དེ་
དབྱངས་ཅན་མཚོ་མོའི་ངག་ལས་ཐོས་མྱོང་བ་ལས་དངོས་སུ་མཐོང་མ་མྱོང་བས་
ངོ་མི་ཤེས། “སྤོ་བོ་ལགས་ཁྱེད་རང་སུ་འཚོལ་མཁན་ཡིན། སྒོ་ནོར་བ་མིན་
ནམ་”ཞེས་བཤད་པས་བློ་བཟང་གིས་ “ཀྱས། སྒོ་ནོར་བ་མིན་ནམ་ཞེས་ག་རེ་
ཟེར་གྱི་ཡོད་པཱ། མོ་གཞང་འཚོང་མ་ག་པར་འདུག མར་ཁྲིད་ཤོག་”ཅེས་ངར་
བཞིན་དུ་བཤད་པས་ཟླ་གྲགས་ཀྱིས་གཞི་ནས་སྒོ་ཁའི་སྤོ་བོ་དེ་དབྱངས་ཅན་མཚོ་
172



བཟའ་གསུམ་ཁྱིམ་ཚང་གི་གཏམ་རྒྱུད།
མོའི་བཟའ་ ཟླ་བློ་ བཟང་ ཡིན་ པ་ ཤེས། “ སྤོ་བོ་ལགས། ཡར་ ཕེབས་ དང་།
ངས་ངོ་མ་ཤེས་པ་རེད། ཨ་ཅག་སྦུག་ན་བཞུགས་ཡོད་” ཅེས་བཤད་པས་བློ་
བཟང་གིས་ཟླ་གྲགས་ལ་དཔུང་པ་གཟེར་ཙམ་བྱས་ནས་ཤར་རེར་སྦུག་ཏུ་འཛུལ།
“དབྱངས་ཅན་མཚོ་མོ་དམས། གཞང་ཚོང་མ”ཞེས་བཤད་མ་ཐག་ཁང་པའི་
སྦུག་ནས་དབྱངས་ཅན་མཚོ་མོས་རྒྱུག་ཤད་རྒྱག་འཕྲོ་ཡང་བཞག་སྟེ་སྐྲ་ལྷུག་མ་
ཟང་ཟིང་དུ་མར་དོན་ཡོང་། བློ་བཟང་གིས་མདུན་དུ་སོང་ནས་མོ་ལ་སྣ་མཛུབ་
ཅིག་སྤྲད། “ལྟོས་དང་། ངོ་ཚ་རྒྱུ་མེད་པའི་ཨ་ཅེ་རྫབ་ཆེན། དམས་ཤོག་ཅིག་
ང་གཉིས་ད་ལྟ་རང་ ཁག་ཁག་བྱེད་ཀྱི་ཡིན་” ཞེས་བཤད་ཅིང་མོའི་ལག་ནས་
ཤུགས་ཀྱིས་འཐེན་པས་དུད་ལྷམ་གོན་པའི་དབྱངས་ཅན་མཚོ་མོ་ཁ་ཟུབ་ལོག་
གྲབས་བྱས།
སྐབས་དེར་ཟླ་གྲགས་ཀྱིས་ལམ་སེང་རྒྱུག་ཡོང་སྟེ་བློ་བཟང་གི་ལག་ནས་
བཟུང༌། སྤོ་བོ་ལགས། དེ་འདྲ་མ་གནང་དང༌། དོན་དག་འདི་དབྱངས་ཅན་
མཚོ་མོ་གཅིག་པུས་ལན་པ་མ་རེད། ང་ལའང་འགན་ཡོད། མར་བཞུགས་དང་
ང་ཚོ་ནང་ཁུལ་སྐད་ཆ་བྱས་ནས་མ་འགྲིག་པ་ཡོང་གི་མ་རེད། དགྲ་འཁྲུག་པ་མི་
ཡུལ་ལ་ཡོད་པ་དང་། གྱོད་འདུམ་པ་སྲིན་བུའི་ཡུལ་ལའང་ཡོད་ཟེར་བ་རེད་”
ཅེས་སོགས་ཞུ་བ་མང་དུ་བྱས་པས་བློ་བཟང་གིས་དབྱངས་ཅན་མཚོ་མོ་ གློད།
“ཁྱེད་ཀྱིས་ནང་ཁུལ་སྐད་ཆ་བྱེད་རྒྱུ་ཡིན་ཞེས་ག་རེ་ཤོད་རྒྱུ་ཡོད། སྐད་ཆ་བྱས་
ཚར་འདུག་གཱ། ཁྱོད་ངོ་ཚ་གི་མིན་འདུག་གས། ལུང་པར་མོ་ཟད་ཐེབས་པ་
འདི་འདྲའི་ལས་བརྩམས་པ་དཔེ་མི་སྲིད་པ་རེད་”ཅེས་ཟླ་གྲགས་ལ་ཕྱོགས་ནས་
ཁ་རྩོད་དྲག་པོ་བརྒྱབ། “འདོགས་ཁྱི་བཟུང་ན་ངར་བ་དང༌། འདོགས་ཁྱི་གློད་
ན་རང་སར་སྡོད་” ཅེས་པ་ལྟར་གང་ཙམ་སོང་རྗེས་བློ་བཟང་གིས་ངན་སྨྲས་ཅི་
ཙམ་བྱས་ནའང་ཁོ་གཉིས་ཀྱིས་བཟོད་སྒོམ་ཆེན་པོ་བྱས་ཤིང༌། བོང་བུའི་ཨམ་
ཅོག་ལ་ཆོས་བཤད་པ་ལྟ་བུར་བསྡད་པས་བློ་བཟང་ལའང་བྱེད་རྒྱུ་མ་རྙེད་པ་
ལྟར་གདན་ཐོག་ཏུ་བསྡད། ཟླ་གྲགས་ཀྱིས་གུས་གུས་ཞུམ་ཞུམ་བྱས་ཏེ་གསོལ་ཇ་
173



ཉམ་ཆུང་བུ་མོའི་ལས་དབང༌།
ཞུས་པ་དང་ལག་གཉིས་ཀྱིས་དཀར་ཡོལ་བཏེགས་པས་ཁོས་ཇ་དཀར་ཡོལ་གང་
དེ་བཏུངས། “ཁྱེད་རང་ལ་ཟླ་གྲགས་ཟེར་བ་མ་རས། ད་གིན་ཁྱེད་ཀྱིས་ནང་
ཁུལ་སྐད་ཆ་བྱས་ན་མི་འགྲིག་པ་ཡོང་གི་མ་རེད་ཅེས་བཤད་བྱུང་དཱ་། ད་ག་འདྲ་
བྱས་ཏེ་སྐད་ཆ་བྱེད་ཀྱི་ཡིན་ནམ། རང་ཤོད་དང་ཁ་གསང་ན་གོ་བདེ་བ་དང་
ནམ་གསལ་ན་འགྲོ་བདེ་བའི་དཔེ་རེད་”ཅེས་བཤད། །
ཟླ་གྲགས་ཀྱིས་བསམ་བློ་བཏང་། ད་གིན་ཁོ་ཐུག་པ་ནས་སྤོ་བོ་ལགས་
ཞེས་ཟེར་བ་དེ་ཡང་མཚང་ལ་ཕོག་པའི་འབོད་སྟངས་ལ་ཕྱིན་ཡོད་ཤས་ཆེ། མ་
གཞི་བྱས་ན་བློ་བཟང་ཁོ་རྒད་པོ་ཡིན་ཡང་དེ་ལྟར་བརྗོད་ན་རྣ་བར་མི་འབབ་པ་
ཡོང་སྲིད། ལྷ་ས་བས་ཤོད་པ་ལྟར་ཅོག་ལགས་ཞེས་བཤད་ན་འབོད་སྟངས་ཤིག་
གིས་ཀྱང་སེམས་ཁ་གསོ་མི་ཐུབ་པའི་ངེས་པ་མེད་སྙམ། “ཅོག་བློ་བཟང་ལགས་
ང་གཉིས་ལས་དབང་གིས་འདི་འདྲ་ཆགས་སོང་། ཁྱེད་རང་གིས་གསུངས་པ་
ལྟར་ལུང་པར་མ་ཟད་ཐེབས་པ་ལྟ་བུའི་བྱ་བ་འདི་དངོས་གནས་ཁྱེད་ཀྱི་དགོངས་
པ་ལས་ འགལ་ དང་འགལ། ཁྲིམས་མཐུན་ གྱི་ བཟའ་ཚོའི་འཚོ་བར་ གཏོར་
བརླག་བཏང་བ་ནི་དངོས་ གནས་ སྡིག་ཉེས་བསགས་པ་རང་རེད། ད་ཡིན་
ནའང་ང་གཉིས་འབྲེལ་བ་བྱུང་ནས་དུས་ཡུན་གང་ཙམ་སོང་ཟིན་པས་ཁ་འབྲལ་
ཐབས་མེད་པ་ཆགས་སོང༌། ཅོག་བློ་བཟང་ལགས། ཁྱེད་རང་གིས་དགོངས་པ་
རྒྱ་ཆེ་ཙམ་ཞིག་བཞེས་རོགས་”ཞེས་བཤད་པས་བློ་བཟང་གིས་བསམ་བློ་གཏོང་
བཞིན་ཁོའི་ སྐད་ ཆ་ དེ་ དག་ གི་ དོན་ སྙིང་ གཙོ་ བོ་ གང་ ཡིན་ ནམ་ སྙམ་ ཞིང༌།
དགོངས་པ་རྒྱ་ཆེ་ཙམ་བཞེས་རོགས་ཟེར་བ་འདི་དབྱངས་ཅན་མཚོ་མོ་ཁོ་རང་ལ་
དག་པ་བྱེད་རོགས་ཟེར་བ་ལས་གཞན་གང་ཡིན། དོན་འདི་ཁས་བླངས་ཆོག་
སྙམ་སྟེ། “ ཟླ་ གྲགས། ངས་ བསམ་ བློ་ རྒྱ་ ཆེ་ ཙམ་ བཏང༌ བཏང་ བ་ ཡིན།
དབྱངས་ཅན་མཚོ་མོ་དང་ང་ལོགས་བཀར་བྱེད་ཀྱི་ཡིན་ཞེས་ད་གིན་ནས་བཤད་
མ་བྱུང་ངམ”ཞེས་བཤད། སྐབས་དེར་ཟླ་གྲགས་ཀྱིས་“ཅོག་བློ་བཟང་ལགས།
ངས་དགོངས་པ་རྒྱ་ཆེ་ཙམ་བཞེས་རོགས་གནང་ཟེར་བ་འདི་དབྱངས་ཅན་མཚོ་
174



བཟའ་གསུམ་ཁྱིམ་ཚང་གི་གཏམ་རྒྱུད།
མོ་དང་ཁ་གྱེས་རོགས་གནང་ཞུ་བ་མིན། དེ་མིན་པའི་དོན་དག་གཅིག་ཞུ་རྒྱུ་
ཡོད་པས་དེ་ཞུས་ན་ཐུགས་ལ་འཐད་ཨེ་ཡོང་བསམས་ཀྱིས་” ཞེས་བཤད། བློ་
བཟང་གིས་ “ལས་ཐབས་རྡུག་འདི་འདྲ་ཆགས་ཚར་བ་རེད། ང་རང་ ཐབས་
རྡུག་ཀྱང་ཕོ་ཁྱོ་ཀ་རེད། དོན་དག་གཞན་ག་རེ་ཤོད་རྒྱུ་ཡོད། གང་དྲན་བཤད་
པ་ལས་དགའ་བ་མེད”ཅེས་བཤད་ཅིང་། བློ་བཟང་གི་བློ་བག་ཡངས་སུ་འགྲོ་
བའི་ཚུལ་དེས་ཟླ་གྲགས་ཀྱང་བློ་ཁོག་ཆེ་རུ་སོང་བ་ལྟར་གྱུར། །
“ཅོག་བློ་བཟང་ལགས། ཨ་ཅག་དབྱངས་ཅན་མཚོ་མོ་ང་གཉིས་སྐད་ཆ་
བྱུང༌། ཨ་ཅག་གིས་གང་ལྟར་ཁྱེད་རང་བློས་གཏོང་ཕོད་ཀྱི་མི་འདུག་” ཅེས་
བཤད་དེ་དབྱངས་ཅན་མཚོ་མོར་ལྟ་ཙམ་བྱས་པས་ཁོ་མོས་དེ་ལྟར་ཡིན་ཞེས་པ་
ལྟར་མགོ་བོ་སྒུར་ནས་བསྡད། ཡང་ཟླ་གྲགས་ཀྱིས་“ཅོག་བློ་བཟང་ལགས། ཨ་
ཅག་གིས་ང་ཚོ་གསུམ་ཀ་ཁ་མ་འབྲལ་བར་ “བཟའ་གསུམ་”ཟེར་བ་དེ་འདྲ་བྱས་
ན་མི་འགྲིག་པ་ཡོག་མ་རེད་ཅེས་གསུང་གིས། ཐུགས་ལ་བབས་ཨེ་ཡོང་། གལ་
སྲིད་ཅོག་བློ་བཟང་ལགས་ཁྱེད་རང་གིས་དགོངས་པ་རྒྱ་ཆེན་པོ་བཞེས་ན་ང་ཚོ་
ཁྱིམ་ཚང་གཅིག་ཆགས་པ་རེད། དྲང་པོ་ཡིན། ཁྱེད་རང་སྒོ་སྲུང་གི་ལས་ཀ་
ཁག་པོ་འདི་འདྲ་གནང་བར་ཕེབས་ག་ལ་དགོས། ཟླ་བ་རེའི་གླ་ཕོགས་སྒོར་
དྲུག་བརྒྱ་ཟེར་བ་དེ་འདྲ་ཞིག དངོས་གནས་ང་ཟླ་གྲགས་འུད་ཤོབ་མིན། ཚོང་
ཆེན་པོ་རྒྱག་དུས་སྐད་ཆ་ཤོད་སྟངས་གཅིག་ལ་ཡོང་གི་རེད་”ཅེས་པ་སོགས་མང་
དུ་བཤད་པས་བློ་བཟང་ཧང་སངས་པ་དང་། དབྱངས་ཅན་མཚོ་མོར་བལྟས་
ནས་“ཨ་ཅེ་འདི་ཚོ་ལས་གཡོ་སྒྱུ་ཚ་བ་ག་པར་ཡོག་རས། ཁྱོད་རས་ངོ་ཚ་མེད་
པའི་ཇུས་འདི་འདྲ་བཏིངས། མི་གསུམ་བཟའ་ཚང་བྱེད་པ་དེ་འདྲ་ད་ཆ་རྒྱལ་
ཁབ་ཀྱི་བཅའ་ཁྲིམས་ལས་ཀྱང་འགལ་བ་མ་རེད་པས། .…….”ཞེས་བཤད་དེ་་
ཁོང་ཁྲོ་ལངས་པའི་རྣམ་འགྱུར་གྲང་ཤུར་ཤུར་བསྟན། དབྱངས་ཅན་མཚོ་མོས་
སྔར་བཞིན་རང་གནོང་ངོས་ལེན་བྱེད་པ་ལྟར་ལན་ཅི་ཡང་མ་བཏབ་པར་མགོ་བོ་
དུད་ཅིང༌། བློ་བཟང་ གི་ གཤེ་ གཤེ་ལ་ གཡོལ་བ་ལྟར་ལག་གཉིས་ ཀྱིས་ པང་
_175



ཉམ་ཆུང་བུ་མོའི་ལས་དབང་།
-
-
གདན་གྱི་རི་མོར་བྱིལ་བྱིལ་བྱེད་པ་ལྟར་བསྡད། ཟླ་གྲགས་ཀྱིས་ཡར་ལངས་ནས་
ལག་པ་གཉིས་ཀྱིས་བློ་བཟང་ལ་གསོལ་ཇ་བཀྱག སྔར་བཞིན་ངང་རྒྱུད་རིང་
པོའི་རྣམ་འགྱུར་སྟོན་བཞིན་ “ ཅོག་བློ་བཟང་ལགས། ང་རང་ཚོ་ གསུམ་པོ་
འཆམ་པོ་བྱུང་ཚར་ན་བཅའ་ཁྲིམས་ལས་འགལ་དང་མ་འགལ་ཤོད་དགོས་དོན་
གང་ཡང་ཡོག་མ་རེད། ཨ་ཅེ་གཅིག་ལ་ཁྱོ་བོ་གཉིས་བྱས་པ་ང་ཚོ་གཅིག་པུ་མ་
རེད་པཱ། དེའི་གྲས་བོད་ལ་མང་པོ་ཡོག་རེད་”ཅེས་བཤད་པས་བློ་བཟང་གིས་
“དེ་ཚོ་ངས་ཤེས་ཀྱི་ཡོད། གཅིག་པ་མ་རེད། ཨ་ཅེ་གཅིག་ལ་ཁྱོ་ག་གཉིས་བྱས་
པ་དེ་ཚོ་བུ་སྤུན་མཆེད་ལ་མནའ་མ་བླངས་པ་དེ་ཚོ་རེད་”ཅེས་བཤད་ནས་རང་
ཉིད་དང་ཟླ་གྲགས་ཤ་ཁྲག་གི་འབྲེལ་བ་མེད་པ་དེ་མཚོན་པར་བྱས། ཟླ་གྲགས་
ཀྱིས་ཀྱང་བློ་བཟང་གི་སྐད་ཆའི་གོ་དོན་གསལ་པོ་ཤེས་ནས་ “ཅོག་བློ་བཟང་
ལགས། བུ་སྤུན་ཡིན་ཡང་ཚང་མ་ཡག་པོ་ ཤ་ སྟག་ཨེ་ཡིན་ནཱ། ངས་དཀོན་
མཆོག་དཔང་ དུ་ བཙུགས་ ཆོག གཞོན་ཚོ་ བཟུང་ ནས་ མི་ཚེ་མཐའ་ འཁྱོལ་
...” ཞེས་ ཁས་ལེན་དམ་བཅའ་འཇོག་ པ་ ལྟ་བུ་བྱས་ པས་བློ་ བཟང་ གིས་
“གཡུགས་ཞོག མནའ་བསྐྱལ་ནས་ག་རེ་བྱེད། དཀོན་མཆོག་དང་ལས་འབྲས་
བརྩི་མཁན་ཡིན་ན་དང་པོ་ནས་ལས་ཀ་ཁྱད་མཚར་དེ་འདྲའི་འགོ་ནས་འཇུ་རྒྱུ་
འཇོག་དགོས་རེད་པཱ”ཞེས་བཤད་པ་དང༌། ཁོའི་སེམས་ནང་ཚད་གཞི་འདི་
འདྲར་མ་སླེབས་བར་རང་གིས་མ་ཤེས། ད་ནི་བྱ་དཀའ་བྱེད་གཏད་དུ་གྱུར་
ཚར། དབྱངས་ཅན་མཚོ་མོ་དང་སོ་སོའི་དབར་ ཤ་ཁྲག་འདྲེས་པའི་ཕྲུ་གུ་ནི་
བྱུང་མེད། རང་ཉིད་ཟུར་བདེ་གུ་ཡངས་རེད་སྙམ་ཞིང་། ཧོབ་སྟེ་གདན་ལས་
ལངས་ཏེ་བཟའ་གསུམ་བྱ་རྒྱུའི་ཁས་བླངས་པ་ལྟར་ཕྱིན་ཐོན། །
ཟླ་གྲགས་ཀྱིས་ཁོའི་རྗེས་ སུ་ སོང་ནས་ “ ཅོག་བློ་བཟང་ལགས། རྒྱལ་སྒོ་
སྲུང་རྒྱུའི་ལས་ཀ་དེ་ནས་དགོངས་པ་ཞུས་ཤོག་”ཅེས་བཤད་ཀྱང་བློ་བཟང་གིས་
ལན་མ་སློག་པར་སྒོ་ ཤུགས་ཀྱིས་འཐེན་ནས་རླུང་བསྒོམ་པ་ཇི་བཞིན་རྡོ་སྐས་
བབས་ཏེ་སྒོ་རའི་ཕྱི་ལ་སོང་བ་དང་འཁོར་གསུམ་རྐང་འཁོར་ཞིག་གི་ནང་བསྡད་
176



བཟའ་གསུམ་ཁྱིམ་ཚང་གི་གཏམ་རྒྱུད།
ནས་ཤར་རེར་དར་རྒྱས་འགན་འཁྲི་ཚད་ཡོད་ཀུང་སིའི་ཕྱོགས་སུ་བསྐྱོད། ཟླ་
གྲགས་ཀྱིས་གོམ་པ་བྲེལ་པོས་ཡར་འཛུལ་བ་དང༌། གདན་ཐོག་ཏུ་ད་དུང་མགོ་
བོ་མ་ བཏེགས་པར་གནོང་ཆགས་བསྡད་པའི་དབྱངས་ཅན་མཚོ་མོར་བལྟས་
ནས་ཁྲེལ་དགོད་ཅིག་བྱས་ཏེ་“ཨ་ཅག ངོ་མ་ཁྱེད་རང་གི་སྐུ་ཟླ་འདི་གྲྭ་པ་བྱས་
རིན་ཆོག་བཞག དང་པོ་ངོ་ཐུག་དུས་ངར་པོ་འདུག་ཀྱང་སྟབས་བདེ་པོ་ཞེ་དྲག་
འདུག ཕར་བཤད་ཚུར་བཤད་བྱས་ནས་བཟའ་གསུམ་ཁས་བླངས་སོང་ང་”
ཞེས་བརྗོད་ཀྱིན་ཁོ་མོའི་འགྲམ་པར་འོ་ཞིག་བྱས། དབྱངས་ཅན་མཚོ་མོས་
འགྲམ་པར་འགོས་པའི་མཆི་མ་ཕྱིས་ཀྱིན་“ཟླ་གྲགས་ལགས། བློ་བཟང་ལགས་
ཁོང་རླུང་ཚ་པོ་བྱས་པ་མ་གཏོགས་སེམས་ངན་པ་དེ་འདྲ་མ་རེད། ཡིན་ནའི་
དོན་དག་འདིའི་ཐད་ལ་དེ་རིང་སྟབས་བདེ་པོ་བྱས་ནས་སོང་ཡང་ཐག་ཆོད་པ་
ཞིག་ཨེ་ཡོང་ང་སྙམ་གྱིས། ཁྱེད་རང་ལ་རྒྱུས་ཡོག་མ་རེད། བློ་བཟང་ལ་གཅེན་
པོ་སྦྱིན་པ་ཟེར་བ་མི་གྱོང་པོ་ཞིག་ཡོག་རེད་ད། གལ་སྲིད་མི་དེས་གཅུང་པོའི་
རྒྱབ་ལངས་བྱས་ནས་རྙོག་གྲ་བསླངས་ན་ང་གཉིས་སྐྱིད་དུ་འཇུག་གི་མ་རེད།
དཔེར་ན་སྦྱིན་པ་ཟེར་བ་དེ་ལ་ ཁྲིམས་ ཁང་ལའང་ངོ་ཤེས་པ་མང་པོ་ཡོད་པ་
འདྲ”ཅེས་ཟེར་བས་ ཟླ་ གྲགས་ ཀྱིས་ “ ཧིན། དོ་བདག་བློ་བཟང་ཁོ་རེད་པཱ།
ཁོས་ཁྲིམས་གཏུག་བྱེད་ཀྱི་ཡིན་ཞེས་ཤོད་ཀྱི་མི་འདུག་ག གལ་སྲིད་ཁོ་སྦྱིན་པ་
ཟེར་བ་དེས་ཤོག་བུ་རླུང་འཚང་བྱས་ནས་ཁྲིམས་གཏུག་བྱེད་ཟེར་ན་བྱེད་དུ་ཆུག
ང་གཉིས་ཀྱིས་ཀྱང་ཁྲིམས་ཁང་ནས་ངོ་ཤེས་པ་འཚོལ་ཐུབ་ཀྱི་རེད། ཁྱེད་རང་
གསུངས་དང་། དེང་སང་དངུལ་ཡོད་ན་ངོ་ཤེས་འཚོལ་བར་གནད་འགག་གང་
ཡོད། སྒོར་ཁྲི་བཅུ་ཙམ་ཞིག་བློས་གཏོང་རྒྱུ་རེད་” ཅེས་བཤད་པས་དབྱངས་
ཅན་མཚོ་མོ་ཅི་ཟེར་འདི་ཟེར་མེད་པར་ལུས། །
སྟོན་རླུང་བསིལ་བུས་སེར་སྐྱར་གྱུར་པའི་ལྕང་འདབ་རྣམས་གང་སར་
འཁྱེར་བ་དང་། ཁྲོམ་ གཞུང་ གང་ སར་ ལོ་ དེ་ རང་ གི་ ཤིང་འབྲས་ སོས་ པས་
ཁེངས་པའི་ཉིན་ཞིག་སྦྱིན་པས་རང་གི་བཟའ་ཟླ་ཚེ་རིང་ལྷ་མོར་“ཚེ་རིང་ལྷ་མོ།
177



ཉམ་ཆུང་བུ་མོའི་ལས་དབང་།
བློ་བཟང་གི་ཨ་ཅེ་དེས་ཨ་མདོ་བ་ཞིག་དང་འགབ་མཐུན་བྱས་པ་དེ་ད་ཆ་སྤྱི་
ཚོགས་ལ་ཡོངས་གྲགས་ཆགས་བཞག མི་ཁ་ ཤས་ཀྱིས་ཟེར་ཚོད་ལ་ཁོང་ཚོ་
བཟའ་གསུམ་མོས་མཐུན་བྱུང་བ་རེད་ཟེར་གྱིས། ད་ཆ་ཡང་སྙིང་ག་འདྲ་བྱས་
མིན་ཁོའི་སར་ཕྱིན་ནས་དྲིས་ན་མ་གཏོགས་མི་ཤེས། ད་ལྟ་ང་རང་འཁྱུག་ཙམ་
ཞིག་བློ་བཟང་གི་སར་འགྲོ་གི་ཡིན། ཁྱེད་རང་ཡང་མཉམ་དུ་ཡོང་ནས་ གྲོས་
བསྡུར་དང་གྲོས་འགོ་བཏོན་ན་ག་འདྲ་འདུག་”ཅེས་བཤད། ཚེ་རིང་ལྷ་མོས་
“ང་རང་ཡོང་དགོས་དོན་ཅི་ཡོད། ཁྱེད་རང་གཅིག་པུར་ཕེབས་དང་། ག་འདྲ་
བྱེད་དགོས་མིན་ནི་ཚང་མ་ཁྱེད་རང་གིས་མཁྱེན་གྱི་རེད་པཱ། མ་གཞི་ནས་ང་
རང་ཡོང་ནས་བློ་བཟང་ལགས་ཁོང་སྐད་ཆ་ ཤོད་མི་བདེ་བར་འགྱུར་རོགས་
རེད་”ཅེས་བཤད། བློ་བཟང་གི་གཅེན་པོ་སྦྱིན་པས་ཚེ་རིང་ལྷ་མོའི་སྐད་ཆར་ཆ་
བཞག ཁྱིམ་ནས་ཐོན་པ་དང་ཁྲོམ་ལམ་ནས་ཤིང་ཏོག་སོས་པ་དང་། ཚ་ལུ་མ་
སོས་པ་འདྲེས་མ་རྒྱ་མ་བཅུ་ཉོས་རྗེས་ཤར་རེར་དར་རྒྱས་ཚད་ཡོད་ཀུང་སིའི་
ཕྱོགས་སུ་སོང༌། ཀུང་སིའི་སྒོ་འཛུལ་ནས་ཡར་ལྟ་སྐབས་རྒྱལ་སྒོ་སྲུང་མཁན་
སྡོད་སའི་ཁང་པའི་ནང་བློ་བཟང་གིས་བརྙན་འཕྲིན་བལྟས་ནས་བསྡད་ཡོད་
ཅིང༌། གཅེན་པོ་སྦྱིན་པ་ཡོང་བ་མཐོང་འཕྲལ་ཡར་ལངས་ནས་“ཅོག ཡར་
ཤོག་དང་། དེ་རིང་གཞི་ནས་ཐེངས་གཅིག་སླེབས་བྱུང་ང་”ཞེས་བཤད་པ་དང་།
ཆ་སྒམ་ནས་དཀར་ཡོལ་བཏོན་ཏེ་བཟོས་མ་ཐག་པའི་ཇ་མངར་མོ་བླུགས་ཏེ་སྦྱིན་
པའི་མདུན་གྱི་ཅོག་ཙེའི་ཐོག་བཞག་
ཁོང་གཉིས་གཅེན་གཅུང་གདན་བཀྱག་རྟ་མགོ་མའི་ཐོག་ཏུ་ཁ་སྤྲོད་ཙམ་
དུ་བསྡད་རྗེས་སྦྱིན་པས་སྣ་ཐག་སོར་མོ་གང་མཐེ་བོང་ཐོག་བཞག་ནས་སི་ཤུབས་
ཟེ་འཐེན་ཞིང་། དུ་བ་འཚུབ་ཙམ་གློད་རྗེས་“བློ་བཟང༌། རང་གི་ཨ་ཅེ་གཡོ་
རྐྱལ་འདི་ག་འདྲ་མ་རེད་པས། མོས་དང་པོ་ཁྱོད་རང་གྲྭ་པ་ཡིན་དུས་གྲྭ་ལོག་
བཟོས། ད་ཆ་ཡང་སྐྱིད་མ་འཁྱོག་པར་ངོ་ཚ་དང་བྲལ་ནས་ཁྱོ་ཡན་བཙལ། ད་
དུང་མི་ཚོས་ཕྱི་ལོགས་ལ་ཟེར་ཚོད་བྱས་ན་ཁྱེད་ཚོ་བཟའ་གསུམ་བྱེད་རྒྱུ་ཐག་
178



བཟའ་གསུམ་ཁྱིམ་ཚང་གི་གཏམ་རྒྱུད།
ཆོད་ཟིན་པ་རེད་ཟེར་གྱིས། དེ་འདྲ་རེད་པས”ཞེས་སྦྱིན་པས་དེ་གར་ཡོང་དོན་
ཀ་ཀོར་མེད་པར་བཤད། བློ་བཟང་གིས་“ཅོག ཇ་འཐུངས་དང་”ཞེས་གྷི་ལ་
སི་ལག་ཏུ་སྤྲད་རྗེས་“ཅོག ཨ་ཅེ་འདིས་ལས་ཀ་བྱེད་སྟངས་མི་ཤེས་པ་སྐྱག་པར་
ལག་པ་འཇུས་ པ་ལྟ་བུ་ བཟོས་ སོང་། ངས་བཟའ་གསུམ་བྱེད་ ཀྱི་ ཡིན་ ཞེས་
བཤད་མེད། སྐད་ཆ་དེ་དབྱངས་ཅན་མཚོ་མོ་དང་ཟླ་གྲགས་ཀྱིས་གླེང་ཕྱོགས་
བཟོས་ནས་བྱུང་བ་རེད་”ཅེས་བཤད་པས་སྦྱིན་པས་“ལས་ཀ་བྱེད་སྟངས་མི་
ཤེས་པ་གང་ཡོད། ཨ་ཅེ་འདིས་ཁྱོ་ཡན་འཚོལ་དུས་ཁྱོད་རང་ལ་བརྩེ་དུང་མེད་
ཤག་ཤག་རེད། ད་ཆ་བསམ་བློ་མང་པོ་གཏོང་རྒྱུ་བསྡད་ཡོག་མ་རེད། ནང་
ཁུལ་སྐད་ཆ་བཏང་ནས་འགྲིག་ན་དེ་ གས་ ཁྱེད་ གཉིས་ སོ་ སོར་ གྱིས་ རྒྱུ་རེད།
གལ་སྲིད་ནང་ཁུལ་སྐད་ཆ་བཏང་ནས་འགྲིག་གི་མེད་ན་ཁྲིམས་ཁང་ལ་གཏུག་པ་
དགའ་གི་རེད། གལ་སྲིད་ལོགས་བཀར་མ་བྱས་ན་གཅུང་པོ་རང་བསམ་བློ་
ཐོངས་དང༌། རང་ཁོ་གཉིས་ལས་ལོ་བཅུ་ཕྲག་གཅིག་ལྷག་ཙམ་གྱིས་རྒན་པ་
ཡོག་རེད། བཟའ་ གསུམ་ཟེར་མཁན་དེ་འདྲ་བྱས་ པའི་དབང་དུ་བཏང་ན་
མཐའ་མ་ཡོང་རྒྱུར་ཁོ་གཉིས་ཀྱི་རྐུབ་གཡོག་རྒྱུག་མཁན་ལྟ་བུ་དང་མཐོང་ཆུང་
བྱེད་ས་ལ་འགྱུར་རྒྱུ་རང་མ་རེད་པས་”ཞེས་བཤད། བློ་བཟང་གིས་“གཅེན་པོ།
ད་ག་རེ་ཆགས་ཀྱང་ཆགས། ང་རང་གི་ལྟོ་གོས་འགྲིག་ཙམ་ནི་རྒྱལ་སྒོ་སྲུང་བའི་
ལས་ཀ་འདིས་ཡོང་གིས། ངའི་མི་ཚེ་འདིར་དགོན་པར་སྡོད་རྒྱུ་དང་། གྲྭ་ལོག་
བྱེད་རྒྱུ། སྡོམ་པ་ཤོར་རྒྱུ།…...ད་དེ་འདྲ་བསམ་བློ་བཏང་བ་ཙམ་གྱིས་མགོ་ན་
དགོས་པའི་ གནས་ཚུལ་བྱུང་། ཡང་བསྐྱར་ཁྲིམས་ ལ་ གཏུག ཅ་ ལག་ བགོ་
བཤའ་བརྒྱབ་བྱས་ན་གཏམ་ངན་མི་ཡུལ་ལ་འཇོག་པ་ལས་ཡོང་རྒྱུ་གང་ཡོད་”
ཅེས་བཤད། སྦྱིན་པས་“བློ་བཟང་། ད་འོ་ན་ཁྱོད་རང་མི་གཞན་གྱིས་མགོ་ལ་
གཅིན་པ་བཏང་ཡང་ཨ་ཚ་མི་ཟེར་བར་སྡོད་མཁན་ཡིན་པས། ཁག་ཁག་བྱས་
ནས་སོ་སོའི་ཅ་ལག་སོ་སོས་འཁྱེར་ནས་གཙང་མ་མ་བཟོས་ན་ཁྱོད་རང་ཚིག་ཟ་
བྱས་བསྡད་ནས་འདི་གར་གཡེང་རིང་ཁོ་གཉིས་ཀྱིས་ཧམ་སེམས་བཅངས་ནས་
179



ཉམ་ཆུང་བུ་མོའི་ལས་དབང་།
ཁྱེད་རང་གིས་ལོ་ཟླ་དུ་མའི་ནང་སྲོག་ལྟར་གཅེས་སྲུང་བྱས་པའི་རྒྱལ་བའི་སྐུ་
བརྙན་འབྱོར་ཐབས་བྲལ་བ་དེ་ཚོ་བཙོང་ན་ག་རེ་བྱེད་ཀས་”ཞེས་བཤད།
བློ་བཟང་ནི་གྲྭ་པ་ཡིན་པས་ རྒྱུ་དངོས་ཐོག་བསམ་བློ་གཏོང་ སྟངས་མི་
གཅིག་སྟབས་“གཅེན་པོ། རྟེན་སྐུ་གསུང་བཙོང་ན་ཉེས་པ་ཇི་བྱུང་ཚོང་མཁན་
གྱི་མཇིང་པས་འཁྱེར་རྒྱུ་རེད། ད་གང་ལྟར་ངའི་མིག་ལམ་དུ་མི་དེ་གཉིས་མ་
མཐོང་བ་རང་སྐྱིད་པ་”ཞེས་བཤད་པས་སྦྱིན་པ་གད་མོ་ཤོར་ནས་“བློ་བཟང་།
སྤྱི་ཚོགས་ཐོག་བཟའ་ཚང་ཁ་བྲལ་མཁན་མང་པོ་ཡོག་རེད། ཡིན་ནའི་རང་ནང་
བཞིན་བྱང་ཆུབ་སེམས་དཔའ་ཟེར་དགོས་རས། བསམ་གཞིགས་མི་ ཐོངས་
པའི་ཕྲུ་གུ་ཟེར་དགོས་རས། ག་ཡིན་འདི་ཡིན་མེད་པར་སྡོད་མཁན་འདི་འདྲ་
དངོས་གནས་ཆ་འདྲ་བ་ག་པར་འདུག་ལྟ་བར་ཕྱིན་ན་ཡང་རྙེད་རྒྱུ་ག་ནས་ཡོད།
རང་ཁོ་གཉིས་ལ་སྐྲག་གི་འདུག་གམ། གལ་སྲིད་ཁྲིམས་གཏུག་བྱས་ན་ངས་རང་
གི་ཚབ་བྱས་ནས་སྐད་ཆ་བཤད་མི་ཆོག་པ་ག་རེ་ཡོག་རས་”ཞེས་བཤད། བློ་
བཟང་གིས་“གཅེན་པོ། ད་ཡིན་ན་སེམས་ཐག་བཅད་ཚར་བ་ཡིན། ཁྲིམས་
གཏུག་བྱེད་རྒྱུ་དང་དེ་འདྲའི་རྙོག་གྲའི་ནང་འཛུལ་གྱི་མིན། ན་ན་ཚ་ཚ་མ་བྱུང་
ན་དེ་གས་འགྲིག་གི་རེད་”ཅེས་བཤད་པས་སྦྱིན་པས་བློ་བཟང་གི་ཆོག་ཤེས་ཆེ་
བའི་སྐད་ཆ་རྣམས་ལ་བསམ་བློ་གཏོང་གིན་ “བློ་བཟང་། ད་འོ་ན་ རྗེས་ སུ་
གཅེན་པོས་སྡུག་དུས་རོགས་པ་བྱས་མ་བྱུང་ཞེས་བཤད་མ་ཡོང་ཨ་”ཞེས་བཤད་
རྗེས་བཟའ་གསུམ་གྱི་ཁྱིམ་ཚང་གནས་སྟངས་ཁོ་ན་ལས་གཡོལ་ཐབས་མེད་པ་
འདྲ་སྙམ་སྟེ་དེ་ག་ནས་ཁ་བྲལ་ཏེ་རང་ཁྱིམ་དུ་ལོག •
ལོ་གཉིས་ལྷག་ཙམ་སོང་རིང་བློ་བཟང་གིས་དངོས་སུ་དབྱངས་ཅན་མཚོ་
མོ་དང་ཁ་བྲལ་མེད་རུང་ཁོ་མོའི་སར་ཐེངས་གཅིག་ཀྱང་ལོག་མེད་ཅིང༌། དེ་སྔ་
བཅངས་མྱོང་བའི་བཟའ་ཚོའི་བརྩེ་སེམས་ཀྱི་མདུད་པ་དེ་མུག་པས་བཟས་པ་ཇི་
བཞིན་རང་དགར་ཞིག ཁོས་ཀུང་སིའི་སྒོ་སྲུང་ཁང་དེ་རང་ཉིད་ཀྱི་ཚེ་མཇུག་
སྐྱེལ་སའི་གནས་ཡག་པོ་ཞིག་ཏུ་བརྩིས་ཏེ་འགན་ནན་པོ་འཁུར་བས་ཀུང་སིའི་
180



བཟའ་གསུམ་ཁྱིམ་ཚང་གི་གཏམ་རྒྱུད།
འགོ་ཁྲིད་ཀྱིས་ཀྱང་བློ་བཟང་ཟེར་བའི་རྒད་པོ་འདི་ཀུང་སིའི་ལས་བཟོ་པ་ངོ་མ་
ལས་འགན་སེམས་ཆེ་བའི་མི་ཞིག་རེད་ཅེས་ཚོགས་འདུའི་ཐོག་བསྔགས་བརྗོད་
ཡང་ཡང་བྱས་པ་མ་ཟད། ཟླ་རེའི་གླ་ཆ་དེ་སྔོན་མའི་སྒོར་དྲུག་བརྒྱ་ནས་བརྒྱུད་
བརྒྱུ་བར་སྤར། ཟླ་རེའི་གླ་ཕོགས་འཕར་རྗེས་བློ་བཟང་གིས་སྔ་དྲོ་ཞིག་བདེ་
སྲུང་བར་རྒྱལ་སྒོ་སྲུང་རྒྱུའི་ལས་ཀ་མངགས་ནས་བར་སྐོར་གྱི་ཐང་ག་ཚོང་ཁང་
ཞིག་ཏུ་བསྐྱོད་ཅིང་། སྒོར་དྲུག་བརྒྱ་བྱས་པའི་ཤཱཀྱ་ཐུབ་པའི་སྐུ་ཐང་ཆེན་པོ་
ཞིག་བླུས། སྒོ་སྲུང་ཁང་དུ་ལོག་རྗེས་ཞལ་ཐང་དེ་ཚོང་ཁང་ནས་བླུ་ཡོན་ཞུ་
སྐབས་ལས་བརྗིད་ཉམས་ཆེ་བ་དང་། ངོ་མཚར་ཆེ་བའི་སྣང་བ་བྱུང་སྟེ་ངོམས་
རྒྱུ་མེད་པ་ལྟར་ཡང་ཡང་བལྟས་ཤིང༌། ལག་གི་སྙིམ་པ་བྲང་ཁར་སྦྱར་ཏེ་ཚེ་རིང་
བདེ་སྐྱིད་ཡོང་བའི་སྨོན་ལམ་བཏབ། ཁོས་གྱང་ལྡེབས་སུ་བཀལ་ནས་རྒྱང་སོ་
ཞིག་བལྟས་རྗེས་སེམས་ནང་འདི་འདྲ་ཟེ་བཀལ་ན་ཆོག་གི་ཡོད་དམ་སྙམ་སྟེ་ཀུང་
སིའི་ཅིང་ལི་རྒྱལ་སྒོའི་འཁྲིས་སུ་འཕྲད་པར་བཀའ་འདྲི་ཞུས། ཅིང་ལིས་གད་མོ་
དགོད་ཀྱིན་“ལས་ཁུངས་ནང་དགོན་པ་མིན་ཙང་འདྲ་མི་འདྲ་བྱེད་ཆོག་གི་མ་
རེད། ད་ཡིན་ནའི་ཁྱེད་རང་གཅིག་ནས་རྒད་འཁོགས་དང་གཉིས་ནས་ཀྲུང་
སིའི་ལས་བྱེད་པ་མིན་ཙང་ཨོའོ་ཙམ་མིན་ནཱ” ཞེས་དད་རྟེན་དེ་ བཀལ་ཡང་
འགྲིག་པའི་སྐད་ཆ་བཤད་པས་ཁོས་ཐུགས་རྗེ་ཆེ་ཡང་ཡང་ཞུས་རྗེས་རྩིག་པར་
གཏན་འཁེལ་གྱི་གཟེར་ཀ་ཞིག་བརྒྱབ་ནས་ཞལ་ཐང་མཐོན་པོར་བཀལ་བ་དང་།
དྲི་མེད་དཀར་གཙང་གི་ལྷ་རྫས་རིང་པོ་ཞིག་བསྒྲོན། །
ཉིན་ཞིག་ ཕྱི་དྲོ་ ཟླ་གྲགས་ཀྱིས་ གསར་ དུ་ཉོས་མ་ ཐག་ པའི་འཇིབ་ཆུང་
བཏང་ནས་དར་རྒྱས་འགན་འཁྲི་ཚད་ཡོད་ཀུང་སིའི་རྒྱལ་སྒོའི་ནང་དལ་བུས་
འཛུལ་ཡོང༌། བློ་ བཟང་གིས་འཇིབ་ཆུང་གཏོང་མཁན་དེ་ ཟླ་གྲགས་ ཡིན་པ་
མཐོང་བས་སེམས་ནང་ཁོ་འདི་གར་ཅི་བྱེད་དུ་འོང་བ་ཡིན་ནམ། དབྱངས་ཅན་
མཚོ་མོའི་སྤུན་མཆེད་སྒྲུབ་རྒྱས་ཁོ་འཚོལ་བར་ཡོང་བ་མིན་ནམ་སྙམ། འཇིབ་
ཆུང་སྒོ་རའི་རླངས་འཁོར་འཇོག་སར་བཞག་མ་ཐག་ཟླ་གྲགས་ཀྱིས་ཤར་རེར་སྒོ་
181



ཉམ་ཆུང་བུ་མོའི་ལས་དབང༌།
སྲུང་བའི་ཁང་པའི་ཕྱོགས་ སུ་ ཡོང་། བློ་བཟང་ཁང་པའི་ནང་ཇ་དམ་ལ་ཆུ་
འཁོལ་རྒྱོང་བཞིན་ཡོད་པས་ཟླ་གྲགས་ཀྱིས་སྒོ་འཛུལ་མ་ཐག་རྐུབ་སྟེགས་ཐོག་
བསྡད་ནས་“ཅོག་བློ་བཟང་ལགས། ཁ་སེང་དེ་ནས་ནང་ལ་འཁྱུག་ཙམ་ཞིག་
ཀྱང་ཕེབས་མ་བྱུང་ང༌། ཨ་ཅག་དབྱངས་ཅན་མཚོ་མོས་དེ་རིང་ཁྱེད་རང་ལས་
དགོངས་འཁྱུག་ཙམ་ཞུས་ནས་ནང་ལ་ཁྲིད་ཤོག་གསུང་གི་འདུག” ཅེས་བཤད།
བློ་བཟང་གིས་“ག་རེ། ཡང་ཁོ་མོར་ག་རེ་ཤོད་རྒྱུ་ཡོད་ནཱ། ཁག་ཁག་བྱེད་རྒྱུའི་
སྐོར་རེད་ པས་” ཅེས་ བཤད་ པར། “མ་རེད། མཉམ་ དུ་ ཞལ་ ལག་ གཅིག་
མཆོད་ཀྱིས་གསུང་གི་འདུག” ཅེས་བཤད་པས་བློ་བཟང་གི་ སེམས་ལ་ཁོས་དེ་
ལྟར་ཤོད་དུ་ཡོང་བ་ནི་དེ་རིང་གློ་བུར་དུ་ཁ་ལག་ཐེངས་གཅིག་གཏོང་རྒྱུའི་ཆེད་
དུ་ཁོ་ན་ག་ལ་ཡིན། འཇིབ་ཆུང་དེ་ངོམས་སོ་རྒྱག་པར་ཡོང་བའམ་ཡང་མིན་ན་
“ཁ་ལ་བུ་རམ་བླུགས་ནས་ཨམ་ཅོག་འཐེན་” ཟེར་བ་ལྟར་ལྟོ་ཞིག་སྟེར་ནས་གྲ་མི་
འགྲིག་པ་ཞིག་ཤོད་ཀྱི་རེད་སྙམ། འོན་ཀྱང་ཟླ་གྲགས་དེ་གར་ཡོང་དོན་ནི་བློ་
བཟང་གིས་བསམ་ཚོད་བྱས་པའི་དོན་གཉིས་ཀ་མ་ཡིན་པར་དེ་རིང་བློ་བཟུང་
ཁྱིམ་དུ་ཁྲིད་ནས་ དབྱངས་ ཅན་ མཚོ་ མོར་ ཟླ་གྲགས་ཀྱི་ཕྲུ་གུ་འཁོར་ཏེ་ ཟླ་ བ་
བདུན་ལྷག་ཙམ་ སོང་ བའི་ གྲོད་ཁོག་ འབུར་ འབུར་ དེ་འགྲེལ་བཤད་ བྱེད་ མི་
དགོས་པར་བློ་བཟང་གིས་ཤེས་སུ་འཇུག་རྒྱུ་དེ་རེད། །
ཟླ་གྲགས་དང་བློ་བཟང་འཇིབ་ཆུང་ནས་དོན་ཏེ་ཐོག་ཀར་སླེབས་རྗེས་བློ་
བཟང་གིས་ཁང་པའི་ནང་ལྟ་ཙམ་བྱས་པ་ཁོ་ནས་དབྱངས་ཅན་མཚོ་མོ་དང་རང་
ཉིད་ཟླ་སྒྲིལ་བཏང་རྗེས་ཀྱི་འཛིན་ཆས་ཁག་གཅིག་མིག་ལམ་དུ་འཆར་བས་ད་ཆ་
སླར་ཡང་ཟླ་སྒྲིལ་ཐེངས་གཉིས་པ་བཏང་བ་རྟོགས། ཐབ་ཚང་གི་སྦག་ཅོག་ཉིས་
གཤིབ་བསྒྲིགས་པའི་ཐོག་རྒྱ་ཁོག་ལ་མེ་བཏང་ནས་རླངས་པ་འཚུབ་བེར་བསྡད་
ཡོད་པ་དང་། དེའི་མཐའ་འཁོར་དུ་སྔོ་ཚལ་འདྲ་མིན་སྣེ་ཁ་བཅུ་གྲངས་དང༌།
ཚུའུ། ལྗང་ཡིའུ། སུར་པན། ཐང་སྣོད་ཚལ་དཀར་ཆུང་ཆུང་སོགས་འཚང་ག་
རྒྱག་པ་བཞིན་བཞག་ཡོད་པ་དང་། ད་དུང་འཁྲིས་སུ་ནར་མོར་བརྒྱབ་པའི་
182



བཟའ་གསུམ་ཁྱིམ་ཚང་གི་གཏམ་རྒྱུད།
ཅོག་ཙེའི་ཐོག་སྦི་རག་ལྕགས་དམ་བཅུ་གྲངས་དང་། ཨ་རག་ཝུ་ལན་ཡེ་ཤེལ་
དམ་གཅིག ཇ་སྲུབ་མའི་ཇ་དམ་ཞིག་བཅས་ཀྱང་བསྒྲིགས་ནས་བཞག་ཡོད།
བློ་བཟང་གིས་དེ་དག་མཐོང་རྗེས་སེམས་ནང་དབྱངས་ཅན་མཚོ་མོ་ཟླ་གྲགས་
དང་མཉམ་དུ་བསྡད་རྗེས་འཚོ་བའི་ཆུ་ཚད་མཐོ་རུ་ཞེ་དྲག་ཕྱིན་པ་འདྲ། མོས་
ང་དང་བཟའ་ཚང་ཡིན་བཞིན་དུ་དེ་ལྟར་བྱེད་པའང་སྐྱིད་ཙམ་ཡོང་རྒྱུའི་ཆེད་དུ་
ཡིན་ཤས་ཆེ་ སྙམ་ ཞིང་། ཇ་ དཀར་ སྒྲུག་ སྟེ་ ཇ་ གང་ བཏུངས། “ ཟླ་ གྲགས།
དོན་དག་གཞན་མེད་ན་ང་རང་རྒྱ་ཁོག་ཟེར་བ་ཟ་རྒྱུར་གོམས་གཤིས་གཏན་ནས་
མེད་”ཅེས་ ཕྱིར་ལོག་རྒྱུའི་ བཟོ་ བསྟན་ པས་ སྐབས་ དེར་ ཁང་ པའི་ སྦུག་ནས་
དབྱངས་ཅན་མཚོ་མོས་སྤུན་དོག་ཅིག་སླ་བཞིན་མར་དལ་བུར་དོན་ཡོང༌། ཁོ་
མོའི་སྐེད་པར་པགས་པའི་སྐེད་དཀྲིས་ཆེན་པོ་ཞིག་དཀྲིས་ཡོད་པ་དང་། སྟོད་
གོས་ཆ་ཆེ་ལ་རྫབ་རིང་བ་ཞིག་གོན་ཡོད་རུང་ཉིན་རེ་བཞིན་འབུར་དུ་སོང་བའི་
གྲོད་ཁོག་དེ་གང་གིས་ཀྱང་འགེབས་མི་ཐུབ་པར་འབུར་རིལ་དུ་མངོན། ངོ་
གདོང་ལ་དཀར་དམར་གྱི་མཛེས་འཚོས་ཏོག་ཙམ་བྱས་རུང་འགྲམ་པ་གཉིས་
དང་སྣ་ཁུག་ཐོག་མངལ་ཞུགས་པའི་སྟབས་ཀྱིས་བྱུང་བའི་ ཤ་ཁེབས་ནག་ཉིལ་
ཉིལ་ཆགས་ པ་དེ་ གསལ་པོར་མངོན། བློ་ བཟང་ག་ཟེར་འདི་ཟེར་མེད་པར་
སེམས་ནང་གྲོད་ཁོག་འདི་འདྲ་ཆགས་པ་དེ་དབྱངས་ཅན་མཚོ་མོ་ཡོངས་སུ་ཟླ་
གྲགས་ལ་བདག་པའི་དཔང་རྟགས་རེད་སྙམ་པའི་སྐབས་མོས་བློ་བཟང་གི་ཁ་
འཕྲོད་དུ་ བསྡད། “བློ་ བཟང་ ལགས། གསོལ་ ཇ་ གནང་དང༌། ཁྱེད་རང་
སེམས་ཐག་ཆོད་པོ་དེ་འདྲ་དཔེ་རེད། ཁ་སེང་... མ་རེད། ལོ་གཉིས་གོང་
ལ་ང་ཚོ་སྐད་ཆ་བྱས་པ་ནས་ཁྱེད་རང་གིས་སོ་སོའི་ཁྱིམ་ཚང་རྦད་དེ་བློས་བཏང་
བ་ལྟར་ཐེངས་གཅིག་ཀྱང་ལོག་ཕེབས་མ་བྱུང་དཱ་། སྒོ་སྲུང་གི་ཕྱག་ལས་དེ་ད་
དུང་མུ་མཐུད་ཨུ་ཚུགས་རྒྱག་རིན་འདུག་གས”ཞེས་བཤད། །
བློ་བཟང་གིས་ “ སྒོ་སྲུང་ཟེར་བ་ དེ་ འདོགས་ ཕུར་བརྒྱབ་ནས་བཏགས་
བཞག་པ་དང་གཅིག་པ་རེད། འཁྱུག་ཙམ་ཡང་འགྲོ་ཁོམ་མི་འདུག ཡིན་ནའི་
183



ཉམ་ཆུང་བུ་མོའི་ལས་དབང་།
་
་
སྣང་བ་སྐྱིད་པོ་འདུག ལྟོ་གྲོད་པ་གང་རང་འདོད་ལྟར་བཟས་ནས་སོ་སོའི་ལས་
ཀར་འགན་ནན་པོ་འཁྱེར་ན་རྙོག་གྲ་ གང་ ཡང་ མི་འདུག” ཅེས་ བཤད་ པས་
དབྱངས་ཅན་མཚོ་མོས་“ཡག་པོ་རེད། ལས་ཁུངས་ཟེར་བ་དེ་ཡིན་པ་ཙམ་གྱིས་
འདྲ་གི་མ་རེད། ད་ཞལ་ལག་མཆོད་དང་”ཞེས་ཟེར་བ་དང༌། ཟླ་གྲགས་ཀྱིས་
བློ་བཟང་གི་མདུན་ལ་ཡོད་པའི་ཚལ་དཀར་བླངས་ཏེ་ཐང་བླུག་རྩིས་བྱས། བློ་
བཟང་གིས་ད་གིན་སྔོན་ནས་བཤད་པ་བཞིན་“མིན་དཱ། ང་རང་རྒྱ་ཁོག་ཟེར་བ་
དེ་ལ་དགའ་གི་མེད། ཁྱེད་གཉིས་ལ་དོན་གཞན་ཤོད་རྒྱུ་མེད་ན་ང་འགྲོ་གི་
ཡིན་”ཞེས་བཤད་དེ་ཡར་ལངས། དབྱངས་ཅན་མཚོ་མོས་“བློ་བཟང་ལགས།
དོན་དག་གཞན་མེད། གང་ལྟར་མི་ཚང་མས་ང་ཚོ་གསུམ་རྦད་དེ་སྐྱིད་སྡུག་ ་
གཅིག་ཡིན་པར་ངོས་འཛིན་བྱེད་ཀྱི་ཡོད་པ་རེད། དོན་དུའང་སྐྱིད་སྡུག་གཅིག་
རང་རེད་པཱ། རྗེས་སུ་གཟའ་འཁོར་རེར་ཐེངས་རེ་ནང་ལ་གཟིགས་ཙམ་གནང་
བར་ཕེབས་ཤོག འདི་རུ་ལྟོ་གོས་ཐད་དགོངས་པ་བཞེས་དགོས་མ་རེད་”ཅེས་
བཤད་པས་བློ་བཟང་གིས་མ་འདོད་རྣམ་འགྱུར་མ་སྟོན་སྙམ་ཡང་ “དབྱངས་
ཅན་མཚོ་མོ། ག་འདྲ་ཞིག་ལ་སྐྱིད་སྡུག་གཅིག་ཟེར་བ་ངས་མགོ་འཚོས་མ་སོང་།
གང་ལྟར་ངས་ཁྱེད་རང་ལ་མངགས་རྒྱུ་ཡོད། ངས་ལོ་མང་ཉར་ཚགས་ཞུས་པའི་
རྟེན་སྐུ་གསུང་དེ་དག་བརླག་འཐོར་མ་ཤོར་བ་བྱེད་དགོས། ང་ཚོས་རྗེས་སུ་
བདེན་དཔང་གདན་ཞུ་བྱས་ནས་ སོ་ སོའི་དངོས་པོ་སོ་སོས་བདག་པོ་རྒྱག་རྒྱུ་
རེད་”ཅེས་བཤད་དེ་སྐད་ཆའི་ལན་གཞན་མ་ཉན་པར་ཕྱིར་ལོག
ལྷ་ལྡན་གྲོང་གི་ལྷོ་བྱང་སྤང་རི་དང་རྫ་རིའི་རྩེ་མོར་ན་བུན་གྱིས་བཏུམས་
ཏེ་ས་གནམ་ཁ་སྦྱར་བ་དང་མཚུངས་ཤིང༌། ཉིན་ལྟར་ཆར་སིམ་བབས་ཏེ་སྐམ་
ས་མི་མངོན། ཁྲོམ་སྲང་གང་སར་ཞོ་དང་འོ་མ་སོས་པ་འཚོང་མཁན་མང་བའི་
དབྱར་གཞུང་གི་དུས་སུ་མི་རྣམས་ཀྱིས་ལྷ་སའི་ཞོ་སྟོན་ལ་གཟབ་མཆོར་གང་རྒྱས་
བཏང་སྟེ་ནོར་གླིང་ལྷུན་གྲུབ་དགའ་ཚལ་གཙོ་བོ་བྱས་པའི་སྤྱི་གླིང་ཁག་ཏུ་བག་
ཡངས་ལྟད་མོར་ཆས་པའི་ཉིན་ཤས་རིང་གྲོང་ཁྱེར་ཧྲིལ་པོར་གླིང་གཏོང་མཛད་
184



བཟའ་གསུམ་ཁྱིམ་ཚང་གི་གཏམ་རྒྱུད།
སྒོའི་སྣང་བ་སྤྲོ་བ་འགྱུར། ཞོ་སྟོན་ཉིན་ལྔ་པའི་དགོང་མོ་ས་སྲོད་ཙམ་ལ་བློ་
བཟང་གིས་བརྙན་འཕྲིན་བལྟས་ཏེ་བརྙན་འཕྲིན་ཁང་ནས་ཆེད་དུ་བཀོད་སྒྲིག་
བྱས་པའི་རིག་རྩལ་ལེ་ཚན་ལ་མགོ་འཁོར་ནས་བསྡད། གློ་བུར་དུ་སྒྲོག་ཙེའི་
ཐོག་བཞག་ པའི་ ཁ་ པར་ ནས་ ཐིར་ སྒྲ་ཡང་ ཡང་ གྲགས། 《ཆོས་ རྒྱལ་ ནོར་
བཟང་》གི་ འཁྲབ་ གཞུང་ དུམ་བུ་ ཞིག་ གིས་ ཁོའི་ ཡིད་དབང་འཕྲོག་ གྱུར་ ཏེ་
འདྲེན་བྱེད་བརྙན་འཕྲིན་ལས་ཁ་མ་བྲལ་བར་བསྡད་ནས་ཁ་པར་དུས་ཐོག་ཏུ་
ལེན་མ་ཐུབ་པས་ཐིར་སྒྲ་འཇགས། ཡང་ཆུ་ཚོད་སྐར་མ་ལྔ་ཙམ་ཡང་མ་སོང་
བར་ཁ་པར་ནས་སྔར་བཞིན་ཐིར་སྒྲ་གྲགས། “ཕའེ། ཁ་པར་འདིས་ལྟད་མོ་
ཡང་ལྟ་རུ་འཇུག་གི་མི་འདུག་”ཅེས་འཁང་རའི་སྐད་ཆ་ཚིག་དུམ་ཞིག་བཤད་པ་
དང་སྦྲགས་ཡར་ལངས་ཏེ་ཁ་པར་བླངས། “ཝ་ཡེ། ཁྱེད་རང་དར་རྒྱས་ཀུང་
སིའི་རྒྱལ་སྒོ་སྲུང་མཁན་ཡིན་པས་”ཞེས་ཟེར་བས་བློ་བཟང་གིས་“ད་ག་རེད།
ང་ཀུང་སིའི་སྒོ་སྲུང་བ་བློ་བཟང་ཡིན། ཁྱེད་རང་སུ་ཡིན་པཱ། དོན་དག་ག་རེ་
ཡོད་”ཅེས་ལན་བཏབ། “བློ་བཟང་ལགས། ཁྱེད་རང་གང་མགྱོགས་དམག་
ཁུལ་ཁང་གི་སྤྱི་ཁྱབ་སྨན་ཁང་གི་ཕྱི་བཅོས་གཉིས་པར་ཕེབས་དང་། ཁྱེད་རང་
གི་ནང་མིར་རླངས་འཁོར་གྱི་ལས་འཛོལ་འཕྲད་འདུག ད་ག་ཡིན་”ཞེས་ཟེར།
བློ་བཟང་གིས་དོན་དེ་ཐོས་འཕྲལ་“འོ་རྫིས། ད་ཆག་སྒོ་བསླངས་པ་རེད།
མོ་ཊས་བརྡབས་གཅོག་བྱས་ཡོད་ན་ལྟ་ནུས་ཡས་བསྡད་ཡོད་ཀྱི་མ་རེད་” ཅེས་
གཅིག་ལབ་བརྒྱབ་པ་དང༌། མནོ་བསམ་ཞིག་བཏང་རྗེས་ཟླ་གྲགས་ཀྱིས་རླངས་
འཁོར་བཏང་སྟེ་དབྱངས་ཅན་མཚོ་མོ་དང་མཉམ་དུ་ལས་འཛོལ་བྱུང་བ་ལས་མ་
འདས། ཁོ་གཉིས་རྨས་པར་ངས་ནད་གཡོག་ཇི་ལྟར་ཡིན་ཟེ་རྒྱུག་དགོས་རས།
ད་དངོས་ གནས་ སྐྱིད་པོའི་ལོངས་སྤྱོད་ མཉམ་ དུ་ མེད་པར་ སྡུག་ པོའི་ གཉའ་
གནོན་མཉམ་འཁུར་བྱེད་དགོས་བྱུང་བ་ཞེས་པ་དེ་མགོ་ཐོག་ལ་ལྷུངས་ཡོང་བ་
རང་རེད། ང་ལ་ཁ་པར་རྒྱོབས་ཞེས་ངོ་ཚ་རྒྱུ་མེད་པའི་ཨ་ཅེ་དེས་བཤད་པ་ཐག་
ཆོད། གཡུགས་ཞོག སངས་ རྒྱས་ རང་ མགོ་ མི་ ཐོན་པར་ གཤིན་པོའི་ཡར་
185



ཉམ་ཆུང་བུ་མོའི་ལས་དབང༌།
འདྲེན་ཟེར་བ་རང་རེད། སོ་སོ་རང་ཚེ་མཇུག་ལ་ག་འདྲ་བྱེད་དགོས་མིན་མི་
ཤེས་པར་དེ་ཚོར་ གཡོགས་ རྒྱུག་ རྒྱུ། ང་ མི་འགྲོ་ སྙམ་ སྟེ་རང་དགར་ལྟད་ མོ་
བལྟས་ནས་བསྡད།
བློ་བཟང་གིས་དེ་ལྟར་བློ་ཐག་བཅད་དེ་རེ་ཞིག་རྐུབ་བཀྱག་ཐོག་བསྡད་
ནས་བརྙན་འཕྲིན་ལྟད་མོ་བལྟས་ནའང་ལས་དབང་གི་རླུང་ཤུགས་དྲག་པོ་ཞིག་
སྙིང་ཁམས་སུ་ལྡང་བའམ་ཡང་ན་སྙིང་རྗེ་དང་རྒྱུ་འབྲས་ཀྱི་ལྕག་ཚན་ནན་པོ་
ཞིག་གིས་སྐུལ་བ་ཡིན་མི་ཤེས་ཏེ། བློ་ཡིད་ལྷུང་བ་ཞིག་མ་བྱུང་བར་མིག་ལམ་དུ་
དེ་སྔོན་གླིང་སྐོར་བྱང་ལམ་དུ་རྒད་མོ་ཞིག་ལ་རླངས་འཁོར་གྱིས་བརྡུངས་ནས་ཡ་
ང་མེད་པའི་ཁ་ལོ་བས་བྲོས་ བྱོལ་ སོང་རྗེས་ཆ་རྒྱུས་འདི་ རྒྱུས་ མེད་ པའི་ལམ་
འགྲུལ་བ་སེམས་བཟང་ཅན་མང་པོ་ཞིག་གིས་སོ་སོའི་རྒད་མོ་ཡིན་པ་ལྟར་སྲོག་
སྐྱོབ་རོགས་བྱས་པའི་གནས་ཚུལ་དེ་དག་ཁྲ་ལྷམ་མེར་གསལ། བསམས་བཞིན་
དུ་དབྱངས་ཅན་མཚོ་མོར་ད་ལྟ་རང་ཉིད་ལ་བཅངས་པའི་བརྩེ་དུང་དངོས་མེད་
རུང་ལོ་ཤས་བཟའ་ཚོ་བྱས་པའི་ངོ་ལ་བལྟས་ནས་ལྟ་ཙམ་ཡང་མ་བྱས་ན་གང་
ཟག་མི་ག་ནས་ཡིན། རྒྱུ་འབྲས་མེད་པར་འགྲོ་གི་རེད་སྙམ་ཞིང༌། ཀུང་སིའི་
བདེ་སྲུང་མི་སྣར་རྒྱལ་སྒོ་སྲུང་རྒྱུ་མངགས་རྗེས་འཇིབ་ཆུང་ཞིག་བཀག་ནས་ཤར་
རེར་སྤྱི་ཁྱབ་སྨན་ཁང་གི་ཕྱོགས་སུ་བསྐྱོད། །
སྨན་ཁང་གི་རྡོ་སྐས་རིང་པོ་ ཁ་ ཤས་འཛེགས་པ་དང༌། བར་ ཤུར་ཀྱག་
ཀྱོག་ཁ་ཤས་བརྒྱུད་རྗེས་ཕྱི་བཅོས་ཁང་གཉིས་པའི་ཕྱོགས་ལ་སླེབས་ཤིང་། དེ་
གར་སྐྱེས་ཕོ་མོ་བཅུ་གྲངས་ཤིག་ཕྱི་བཅོས་ཁང་གི་སྒོ་ཁར་ལངས་ནས་བསྡད་ཡོད་
པ་མཐོང༌། མདུན་དུ་གོམ་པ་བྲེལ་པོ་སྤོས་ནས་བསྐྱོད་སྐབས་དེ་གར་དབྱངས་
ཅན་མཚོ་མོའི་སྤུན་མཆེད་ཆོས་ཉིད་དང་ཁོ་མོའི་དགའ་ཉེ་ཁ་ ཤས་ཡོད་ལ་ད་
དུང་ཟླ་གྲགས་ཀྱི་ཕ་ཡུལ་གཅིག་པ་ཡིན་པའི་ཚོང་རོགས་ཨ་མདོ་བ་ཁ་ཤས་ཀྱང་
ཡོད་པ་ཤེས། བློ་བཟང་གིས་“ཆོས་ཉིད་ལགས། དབྱངས་ཅན་མཚོ་མོ་ག་འདྲ་
འདུག་གམ་” ཞེས་དྲིས་པས་ཁོ་མོས་ “ ཨ་ཅག་གི་མགོ་བོར་རྨ་ཁ་ཆེན་པོ་ཞིག་
186



བཟའ་གསུམ་ཁྱིམ་ཚང་གི་གཏམ་རྒྱུད།
འདུག་པས་སྨན་པས་འཚེམ་བུ་བདུན་བརྒྱད་ཅིག་རྒྱག་དགོས་ཀྱི་འདུག་ཟེར་
གྱིས། ཕྲུ་གུ་སྐྱེ་རྒྱུ་ཡོད་ཙང་སང་ཉིན་གནངས་ཉིན་གཟུགས་པོར་བརྟག་དཔྱད་
ཅིག་བྱས་ན་མ་གཏོགས་ཡོང་གི་མ་རེད་ཟེར་གྱི་འདུག ད་ཡིན་ནའི་ཟླ་གྲགས་
ཀྱི་དཔྲལ་ བ་བརྡབས་ནས་ལྟ་མི་ནུས་པ་ཆགས་འདུག་” ཅེས་བཤད། ཡང་
འཁྲིས་སུ་ཡོད་པའི་ཨ་མདོ་བ་ཚེ་རིང་དོན་གྲུབ་ཟེར་བ་ཞིག་གིས་ཁོ་དང་མཉམ་
དུ་ཡོང་བའི་སྐྱེས་པ་དར་མ་ཞིག་ལ་“ ཅོག་རྡོ་རྗེ། ཟླ་གྲགས་ཀྱི་ཕ་མར་ཁ་པར་
ཞིག་བརྒྱབ་ན་དགའ་གི་མ་རེད་པས། གལ་སྲིད་གནས་ཚུལ་ལྷགས་ན་དུས་ཐོག་
ལ་ལྷ་སར་འབྱོར་ཁག་པོ་བྱེད་ཀྱི་མ་རེད་པས་”ཞེས་བཤད་པས་རྡོ་རྗེས་“ཁ་པར་
བརྒྱབ་ནས་ཁོའི་ཕ་མར་སེམས་ཁྲལ་བཟོ་རོགས་མ་རེད་པས། སྲོག་ལ་ཉེན་ཁ་
རང་བྱས་ཨེ་ཡོང་ནཱ། སྨན་པས་ཉེན་ཁ་བཤད་པ་ལ་ལྟ་ཡས་ཡོག་མ་རེད་”ཅེས་
བཤད། །
གློ་བུར་དུ་སྨན་བཅོས་ཁང་ནང་དབྱངས་ཅན་མཚོ་མོས་སྐད་ཤུགས་ཆེན་
པོས་“ཟླ་གྲགས་ལགས་”ཞེས་སྐད་འབོད་ཀྱིས་ངུས་ཤིང་། ཟང་ཟིང་ལང་ལོང་
བྱས་པས་སྒོ་ཁར་སྒུག་བསྡད་པའི་ནད་གཡོག་ཚོས་ད་ནི་བཀྲ་མ་ཤིས་པ་ཞིག་
བྱས་པ་མིན་ནམ་ཞེས་སྐད་ཆ་མང་པོ་བཏང་བ་དང་། བློ་བཟང་གིས་དམ་པོར་
མནན་པའི་སྒོའི་ཐོད་ཀྱི་ཤེལ་སྒོ་ནས་མགོ་བོ་བརྙངས་ཏེ་ལྟ་རྩིས་བྱེད་སྐབས་སྨན་
པ་ཞིག་མར་དོན་ཡོང་། “ཁྱེད་ཚོའི་ནང་ནས་ཁོ་གཉིས་ཀྱི་ནང་མི་སུ་ཡིན་ནམ་”
ཞེས་དྲིས་པས་ནད་གཡོག་ཏུ་ཡོང་བའི་མི་ཚང་མས་ ཕར་ལྟ་ཚུར་ལྟ་བྱས། བློ་
བཟང་གིས་“ཁོང་གཉིས་ཀྱི་ནང་མི་ང་ཡིན་”ཞེས་མ་བཤད་ཐབས་མེད་དུ་གྱུར།
སྨན་པས་བློ་བཟང་གི་དཔུང་པར་ལྕག་ལྕག་གཏོང་བཞིན་སེམས་གསོ་བྱེད་ཀྱིན་
“ང་ཚོས་ཐབས་ཤེས་མ་བྱས་པ་མིན། ནུས་ཤུགས་གང་ཡོད་བཏོན་ཀྱང་སྐྱོབ་
ཐུབ་མ་སོང༌། ད་ལྟ་ཨ་ཅག་འདི་ཡང་ནད་ཁང་གཞན་ལ་ཁྲིད་ན་མ་གཏོགས་
ཡོང་བ་མི་འདུག མི་ཁ་ཤས་ང་དང་མཉམ་དུ་ཤོག་”ཅེས་བཤད་པ་དང་། བློ་
བཟང་དང་ཨ་མདོ་བ་རྡོ་རྗེ་དང་ཚེ་རིང་དོན་གྲུབ་སྨན་པ་མཉམ་དུ་ཡར་འཛུལ་
187



ཉམ་ཆུང་བུ་མོའི་ལས་དབང་།
ཏེ་སྨན་པའི་བཀོད་སྒྲིག་ལྟར་ཟླ་གྲགས་ཀྱི་ཕུང་པོ་ཕྱིར་བཏོན་ཞིང་། ཚང་མས་
གྲོས་བྱས་རྗེས་ཁྱིམ་དུ་དབོར། །
ཟླ་གྲགས་ཀྱིས་དབྱངས་ཅན་མཚོ་མོ་དང་བློ་བཟང་གི་བར་དུ་འཛུལ་ནས་
བློ་བཟང་སྤྲང་ཁྱི་ལྟར་གྱུར་པ་ནས་བཟུང་བློ་བཟང་གི་མིག་ནང་ཟླ་གྲགས་ཟེར་
བ་དེ་མིག་གི་གྲ་མ་ལྟ་བུར་གྱུར་ཡོད་མོད། དེ་རིང་གློ་བུར་དུ་བློ་བཟང་གིས་ཟླ་
གྲགས་ཚེ་ལས་འདས་པའི་རྗེས་འཇུག་བྱེད་དགོས་བྱུང་བ་ནི་རྦད་དེ་བློ་ཡུལ་ལས་
འདས་པའི་བྱ་བ་ཞིག་རེད། འོན་ཀྱང་ཐབས་སྐྱོ་པོ་དེ་འདྲའི་དུས་སུ་སླེབས་
དུས་བློ་བཟང་གིས་འཁང་ར་བྱ་རྒྱུའི་གནས་སུ་མ་བསྡད། ཁོས་དགེ་འདུན་པ་
གདན་དྲངས་ནས་ཟླ་གྲགས་ཀྱི་འདས་འཇུག་ཆ་ཚང་བྱས་པ་དང་དབྱངས་ཅན་
མཚོ་མོའི་སྤུན་མཆེད་ཆོས་ཉིད་ཀྱང་ཉིན་ཤས་རོགས་སུ་སྡོད་རོགས་ཞེས་བཤད་
ནས་ཉིན་ལྟར་སྨན་ཁང་དུ་ལྟོ་ཆས་སྐྱེལ་བར་བཏང་བ་དང་ཟླ་གྲགས་ཀྱི་རྗེས་
འཇུག་ལྷིང་འཇགས་རྗེས་རང་ཉིད་ཀྱིས་དབྱངས་ཅན་མཚོ་མོའི་ལྟོ་ཆས་སྐྱེལ་
བར་སོང་བ་དང་སྐབས་རེ་མཚན་དགུང་སྨན་ཁང་དུ་བསྡད་ནས་ནད་གཡོག་
རྒྱུག དབྱངས་ཅན་མཚོ་མོའི་རྨ་ཁ་གསོས་པ་དང་བརྟག་དཔྱད་བྱས་རྗེས་སྨན་
པས་བློ་བཟང་ལ་དབྱངས་ཅན་མཚོ་མོའི་གཟུགས་པོ་གསོས་རན་འདུག་པས་
བུད་མེད་སྨན་ ཁང་དུ་ སྤོ་ རྒྱུའི་སྐོར་བཤད། དགྲ་ ཁ་ གཏད་ དུ་ གྱུར་ པའི་ ཟླ་
གྲགས་ཀྱི་རྗེས་འཇུག་ཆ་ཚང་བྱས་ཟིན་ནས་སླར་ཡང་ཟླ་གྲགས་ཀྱི་ཕྲུ་གུའི་སྐྱེ་
གཡོག་བྱ་རྒྱུ་དེ་ནི་དེ་བས་ཀྱང་བློ་བཟང་གི་སྣང་ཡུལ་ལས་འདས་པ་ཞིག་ཡིན་
མོད། འོན་ཀྱང་བློ་བཟང་གིས་བསམ་བློ་ཡང་ཡང་བཏང༌། སེམས་ནང་དུ་
“བསྐོས་པའི་ལས་ལ་བྲོས་ནས་ཐར་ས་མེད་” ཅེས་པ་དེ་རང་གི་མགོ་ཐོག་ཏུ་
བབས་སོང་སྙམ་ཞིང༌། སེམས་ཐག་བཅད་ནས་དབྱངས་ཅན་མཚོ་མོའི་ཕྲུ་གུ་
སྐྱེས་ནས་བདེ་ཐང་མ་བྱུང་བར་རོགས་པ་བྱ་རྒྱུ་ཐག་བཅད། །
བུད་མེད་སྨན་ཁང་དུ་ཉིན་བཅོ་ལྔ་བསྡད་པའི་མཚན་མོ་ཞིག་དབྱངས་
ཅན་མཚོ་མོར་སྐྱེ་ཟུག་དྲག་པོ་བསྟུད་མར་ལྡང༌། ན་ཟུག་རེ་གཏོང་དུས་ཁོ་མོའི་
188



བཟའ་གསུམ་ཁྱིམ་ཚང་གི་གཏམ་རྒྱུད།
-
དཔྲལ་བའི་སྟེང་ནས་ཆུ་མིག་བརྡོལ་བ་བཞིན་རྔུལ་ཆུའི་རྒྱུན་མ་ཆད་པས་བློ་
བཟང་གི་སྙིང་ལ་ཡང་གྲི་གུག་བཙུགས་པ་ལྟར་གྱི་སྣང་བ་བྱུང་། སྐྱེ་ཟུག་ཇེ་མྱུར་
དུ་སོང་རྗེས་སྨན་པས་དབྱངས་ཅན་མཚོ་མོ་སྐྱེ་ཁང་ནང་ཁྲིད། བློ་བཟང་གིས་
ཕྲུ་གུའི་སྒྲིལ་རས་རྣམས་གྲབས་པ་དང་། མར་ཁུ་ཚ་པོའི་ནང་བུ་རམ་ལྡིར་ཙམ་
བྱས་རྗེས་ཇ་དམ་ནང་བླུགས་ནས་སྟེར་ཆོག་བཟོས། དབྱངས་ཅན་མཚོ་མོ་ཕྲུ་གུ་
སྐྱེ་ཁང་དུ་ཁྲིད་ནས་ཆུ་ཚོད་གཅིག་ཙམ་སོང་རྗེས་ཙེར་ཙེར་གྱི་སྒྲ་དང་བཅས་
དབྱངས་ཅན་མཚོ་མོའི་པང་དུ་ཞིང་གཞན་དུ་གཤེགས་མ་ཐག་པ་ཙམ་གྱི་ཟླ་
གྲགས་ཀྱི་བུ་དེ་བཙས། དབྱངས་ཅན་མཚོ་མོའི་པང་དུ་ཡོད་པའི་ཕྲུ་གུ་དམར་
འབྱར་དེ་སྐྱེས་པ་ནས་བཟུང་འཁྱགས་ལྟོགས་དང་ནད་ཀྱི་རྒྱུ་མཚན་གང་ཡང་
མེད་རུང་ཉིན་མཚན་མེད་པར་ཁ་ངུ་དང་མི་འབྲལ་བར་སྡོད་མཁན་ཞིག་ཡོད་
པས་ཁོ་མོར་གཉིད་ལྷོད་དུ་བབས་པ་ཞིག་ ཉལ་རྒྱུ་མེད་པ་ ཨ་ ལ་ ཅང༌། ནད་
གཡོག་ཏུ་བསྡད་པའི་བློ་བཟང་ཡང་དེ་མཚུངས་སུ་མཚན་མོ་གཉིད་ལྷོད་པོ་ཉལ་
རྒྱུ་མེད་པ་དང་། ཉིན་གང་མ་བུ་གཉིས་ལ་ལྟ་རྟོག་བྱེད་དགོས་པས་ཧ་ལམ་མགོ་
བོར་མེ་ཤོར་ཡང་འཕུར་འཕུར་གཏོང་ལོང་མེད་པ་ལྟར་གྱུར། ཁོའི་སྐྱ་ཕྱེད་སྔོ་
ཕྱེད་དུ་གྱུར་པའི་མགོ་བོ་འཁྲུ་འཁོམ་མ་བྱུང་བར་དྲེག་པ་ཉིལ་ཉིལ་དུ་གྱུར་ཅིང་།
ཆུ་གྲང་མོ་དང་མི་འབྲལ་བའི་དབང་གིས་ལག་གི་འཇམ་ཤ་ཤོར་ནས་རྩུབ་པོར་
གྱུར་པ་དང༌། སྨན་ཁང་ནང་འཁྱགས་པ་དང་འགྲོ་འོང་མང་བའི་རྐྱེན་གྱིས་
རྐང་པ་གཡས་པའང་ཅུང་ཟད་ཀློག་པའི་ཚུལ་དེ་རྣམས་དབྱངས་ཅན་མཚོ་མོས་
མཐོང་རྗེས་གནོང་འགྱོད་དཔག་ཏུ་མེད་པ་སྐྱེས། སེམས་གཏིང་ནས་བློ་བཟང་
དང་མུ་མཐུད་མཐུན་འགྲིག་བྱེད་རོགས་ཞེས་ཤོད་རྒྱུ་དྲན་ཡང་སྨན་ཁང་དུ་སྡོད་
རིང་ནད་ ཁང་ནང་ནད་ པ་ གཞན་ཡང་ ཡོད་ པས་ སྐད་ཆ་དེ་ཚོ་ ཤོད་པའི་ གོ་
སྐབས་གཏན་ནས་མ་རྙེད། འོན་ཀྱང་ཁོ་མོས་སྨན་ཁང་དུ་བཟའ་ཚོའི་འདུ་ཤེས་
བཅངས་ནས་ལྟོ་དུས་ཚང་མར་བློ་བཟང་ལ་སེམས་ཁུར་ཆེ་བའི་སྐད་ཆ་ཁོ་ན་
ཤོད་ཀྱི་ཡོད་པས་དེས་བློ་བཟང་གི་སྙིང་ཁར་བཟོས་པའི་རྨ་ཁ་གསོ་བར་ཡང་
189



ཉམ་ཆུང་བུ་མོའི་ལས་དབང་།
ཅུང་ཟད་ཕན་པར་གྱུར།
སྨན་ཁང་ནས་ཕྱིར་ལོག་སྟེ་ཉིན་དྲུག་སོང་རྗེས་བློ་བཟང་གིས་“དབྱངས་
ཅན་མཚོ་མོ། འགག་རྩའི་དུས་ལ་ཚང་མས་ཕན་ཚུན་སེམས་ཁུར་བྱས་ནས་ད་
ལྟ་ཁྱེད་གཉིས་མ་བུ་སྲོག་ཤན་འབྱེད་ཐུབ་པ་བྱུང་བ་རེད། ད་ནི་སྔོན་ཆད་དང་
འབྱུང་འགྱུར་གྱི་བསམ་བློ་གང་ཡང་གཏོང་དགོས་དོན་ཡོག་མ་རེད། ང་ཡང་
འདི་འདྲ་སེ་བསྡད་ན་ སོ་ སོའི་ལས་ཀ་དེའང་ཤོར་གྱི་རེད་” ཅེས་བཤད་ཅིང་།
དབྱངས་ཅན་མཚོ་མོས་དེ་སྔ་ནོར་བའི་བསམ་བློ་གཏོང་སྟངས་དང་ལས་ཀ་བྱེད་
སྟངས་མང་པོ་ཞིག་ཕྱིར་དྲན་བྱས་ཤིང་། བློ་བཟང་ལ་སེམས་ལ་མི་འཇོག་རྒྱུའི་
རེ་བ་བཏོན། འོན་ཀྱང་ཁོས་སྐད་ཆ་མང་མི་ཉན་ཞེས་བཤད་དེ་ཁོང་ཁྲོ་ཞི་བའི་
རྣམ་འགྱུར་སྟོན་པ་ལས་ཕྱིན་ཆད་འདི་བྱེད་འདི་མིན་གྱི་སྐད་ཆ་མ་བཤད་པར་
སྔར་བཞིན་ཀུང་སིའི་རྒྱལ་སྒོ་སྲུང་བའི་ལས་གནས་བཟུང་བར་བསྐྱོད། །
རེས་གཟའ་ཉི་མའི་ཕྱི་དྲོ་ཞིག་བློ་བཟང་གིས་སྒོ་འགྲམ་གྱི་དངོས་པོ་ཙག་
ཚིག་བསྡུ་གསོག་བརྒྱབ་སྟེ་གཙང་མ་བཟོ་བའི་སྐབས་གཅེན་པོ་སྦྱིན་པ་དེ་གར་
ཡོང༌། ཁོ་གཉིས་ཁྱིམ་དུ་འཛུལ་ནས་གདན་ལ་འཁོད་རྗེས་སྦྱིན་པས་མ་འདོད་
པའི་རྣམ་འགྱུར་སྟོན་བཞིན་དུ་“བློ་བཟང་། ཁྱོད་རང་དངོས་གནས་མི་བྱབ་
ཆུང་བ་ཞིག་རེད། ང་ཡིན་ན་ཁོང་ཁྲོ་ཟ་སའི་མི་དེ་ཚོར་རྐུབ་གཡོག་རྒྱུག་ག་ལ་
འདོད། ད་ལྟ་ཁྱོད་རང་གིས་ཁྱིམ་ཚང་དཀྲུག་མཁན་གྱི་རོ་གཡོག་རྒྱུག ཡང་
ཁོའི་ཕྲུ་གུའི་དོན་དུ་མོ་ལ་ནད་གཡོག་འདི་སྐད་རྒྱུག རྗེས་མ་གང་འདྲ་བྱེད་
རྩིས་ཡོད་དམ། དབྱངས་ཅན་མཚོ་མོར་ཞུ་བ་འཐེན་ནས་ཕྲུ་གུ་དེའི་ཕ་གཡར་
བྱེད་རྩིས་ཡོད་པས་”ཞེས་བཤད། བློ་བཟང་གིས་ “གཅེན་པོ། ངས་ཁོ་མོར་
རོགས་པ་བྱས་པ་ཙམ་ལས་ཕྱིས་འབྱུང་གི་བསམ་བློ་གཏན་ནས་གཏོང་རྒྱུ་མ་
བྱུང་། བསམ་བློ་དེ་འདྲ་གཏོང་དགོས་དོན་ཡང་མི་འདུག མིའི་སྐྱེ་འཆི་ལ་
ངེས་པ་མེད་པས་བསམ་བློ་བཏང་ཡང་སྟོང་པ་རེད། ཅོག་རང་ལྟོས་དང་། ཟླ་
གྲགས་ཟེར་མཁན་དེ་དེ་འདྲ་བྱས་ནས་ཤི་འགྲོ་སུས་བསམས་ཀྱི་རས”ཞེས་ཟེར།
190



བཟའ་གསུམ་ཁྱིམ་ཚང་གི་གཏམ་རྒྱུད།
སྐབས་དེར་སྦྱིན་པའི་སེམས་ལ་བློ་བཟང་ཟེར་མཁན་འདི་ལ་སྔོན་ཆད་
ནས་ཁ་ཏ་བྱས་ཀྱང་སྟོང་པ་ཡིན། མི་དེས་བསླབ་བྱ་བྱས་པར་མི་ཉན་པ་ཐག་
ཆོད་སྙམ་པ་དང་། ཡང་བསམ་བློ་བཏང་རྗེས་གང་ལྟར་ཡང་ཚེ་འདི་ལ་བསྐོས་
པའི་སྤུན་མཆེད་རེད། ཉན་ཡང་མ་ཉན་ཡང་མཐའ་མའི་བསླབ་བྱ་ཞིག་མ་བྱས་
ན་འགྲིག་ཐབས་མེད་སྙམ་ནས་“བློ་བཟང༌། ད་ལྟའི་བར་དུ་མི་ཚོས་ཁྱོད་རང་
ལ་མཐོང་ཆུང་ཁྱད་གསོད་ཀྱི་བྱ་བ་གང་བྱས་ཀྱང་བཟོད་པ་བསྒོམ་ནས་འཁྱོལ་བ་
མ་ཟད། ད་དུང་དབྱངས་ ཅན་མཚོ་མོ་དང་མོའི་ཁྱོ་བོ་འདས་པོར་མི་ཚོའི་
བསམ་ཡུལ་ལས་འདས་པའི་གཡོག་པོ་ རྒྱུག་པ་རེད། ད་དུང་མུ་མཐུད་ནས་
དབྱངས་ཅན་མཚོ་མོའི་ཕྲུ་གུའི་ཕ་ཁག་འཁྱེར་མཁན་ཞིག་བྱེད་རྒྱུ་ག་རེ་ཡོད་”
ཅེས་བཤད། འོན་ཀྱང་བློ་བཟང་གིས་སྔར་བཞིན་འདི་བྱེད་འདི་མིན་གྱི་གནས་
ཚུལ་གསལ་པོ་མ་བཤད་པར་གཅེན་པོ་རང་ངའི་ཐོག་ལ་སེམས་ཁྲལ་བྱེད་མི་
དགོས་ཞེས་བཤད་པས་སྦྱིན་ པའི་ སེམས་ལ་མི་འདིའི་ སྐད་ཆ་ ཤོད་སྟངས་ལ་
བལྟས་ན་ཡང་བསྐྱར་དབྱངས་ཅན་མཚོ་མོ་དང་བསྒྲིག་ནས་མོའི་ཕྲུ་གུ་དེ་གསོ་
རོགས་བྱ་རྒྱུའི་མྱོང་སྐལ་ཞིག་ཤར་ཡོང་གི་མེད་དམ་སྙམ། །
དབྱངས་ཅན་མཚོ་མོས་སྤྱིར་ན་ཉིན་རེར་བློ་བཟང་ལ་ཁ་པར་ཐེངས་རེ་
བརྒྱབ་ནས་ སྐབས་རེ་ཁྱིམ་ དུ་ལྟོ་ཆས་ ཞིམ་པོ་ཞིག་ཡོད་ཅེས་འབོད་ པ་དང་།
སྐབས་རེ་དོན་དག་གཅིག་ཤོད་རྒྱུ་ཡོད་ཅེས་བཤད་རུང་བློ་བཟང་གིས་སྒོ་སྲུང་
ལས་ཀ་ནས་ཁ་འབྲལ་དཀའ་ལུགས་བཤད་དེ་མོའི་སར་མ་ཕྱིན་པས་ཉིན་ཞིག་ཁོ་
མོས་ཟླ་བ་བཞི་ཙམ་སོང་བའི་ཕྲུ་གུ་སྒལ་པར་འཁྱེར། དྲོད་སྲུང་ཧ་ཡང་ཞིག་གི་
ནང་ཤ་མོག་སུམ་ཅུ་དང་ཇ་དམ་ཆུང་ངུ་ཞིག་གི་ནང་རུས་ཐང་བླུགས་ཏེ་ཤར་
རེར་དར་རྒྱས་འགན་འཁྲི་ཚད་ཡོད་ཀུང་སིའི་ཕྱོགས་སུ་བསྐྱོད། མོ་ སྒོ་ཁར་
སླེབས་དུས་བློ་བཟང་གིས་རྒྱལ་སྒོའི་ཐད་དུ་ཡོད་པའི་མེ་ཏོག་ལྡུམ་ར་ཆེན་པོ་
ཞིག་གི་ནང་བདེ་སྲུང་མི་སྣ་ཁ་ཤས་དང༌། གད་ཕྱིད་རྒྱག་མཁན་གཞོན་ནུ་མ་ལྔ་
དྲུག་དང་མཉམ་དུ་མེ་ཏོག་ལ་ཆུ་རྒྱག་པ་མཐོང་། དེ་གའི་བདེ་སྲུང་བ་ཞིག་གིས་
191



ཉམ་ཆུང་བུ་མོའི་ལས་དབང་།
ཀྱང་རྒྱལ་སྒོ་ནས་བུད་མེད་གཅིག་གིས་ཕྲུ་གུ་སྒལ་པར་འཁྱེར་ཞིང་། ལག་ཏུ་ལྟོ་
ཕད་ཆེན་པོ་ཞིག་འཁྱེར་ནས་ཡར་འཛུལ་ཡོང་བ་མཐོང་མ་ཐག་“ཁོང་ཚོ་ལྟོས་
དང༌། ཨ་ཅེ་ཕ་གི་གང་ནས་ཡིན་ནམ་མཐོང་མྱོང་མི་འདུག་”ཅེས་ཟེར་བས་
ཚང་མས་འདྲེན་བྱེད་ཀྱི་མདའ་མོ་དུས་གཅིག་ཏུ་དབྱངས་ཅན་མཚོ་མོ་མ་བུའི་
ཕྱོགས་ལ་འཕངས། བློ་བཟང་གིས་ལག་ཏུ་འཁྱེར་བའི་སྦྱག་མ་རྐང་པས་མནན་
ཏེ་ས་སྟེང་དུ་གཟེར། ཁོང་ཚོས་རྒྱུས་མངའ་མེད་པའི་བུད་མེད་དེ་དབྱངས་ཅན་
མཚོ་མོ་ཡིན་པ་ཤེས་ཏེ་“ལྟོས་ཨ། ཨ་ཅེ་ཕ་གི་ངའི་སར་ཡོང་བ་རེད་”ཅེས་ངག་
ལས་ཐལ་ཞིང༌། མདུན་དུ་སོང་།
བློ་བཟང་རྒྱབ་སློག་མ་ཐག་བདེ་སྲུང་བ་གཅིག་གིས་ “ཁོང་ཚོ་ལྟོས་དང་།
ཨ་ཅེ་ཕ་གི་བློ་བཟང་ལགས་ཀྱི་ཨ་ཅེ་ཡིན་པ་རེད། ཁོང་གི་སར་དེ་རིང་མ་
གཏོགས་ཡོང་མྱོང་ཡོག་མ་རེད་” ཅེས་ཟེར་བ་དང་། ཡང་གཅིག་གིས་“དེ་ག་
འདྲས་བྱས་པ་ཡིན་ནཱ། དེ་སྔ་ཨ་མདོ་བ་ཞིག་གིས་འཕྲོག་པ་རེད་ཟེར་གྱི་འདུག་
ག་”ཞེས་བཤད་པས་བདེ་སྲུང་བ་གཞན་དེས་ཁྱོད་ཀྱིས་“ད་དུང་ཤེས་མ་བྱུང་
ངམ། ཨ་མདོ་བ་དེ་ཁ་སེང་ནས་མོ་ཊ་རྡུང་ཁ་བརྒྱབ་ནས་གྲོངས་པ་རེད། བློ་
བཟང་ལགས་ཟླ་ཕྱེད་ལྷག་ཙམ་ལས་ཀར་ཕེབས་མ་སོང་ང་། འོ་དེ་དུས་ཁོང་
འདས་འཇུག་བྱེད་ཀྱིན་བསྡད་པ་རེད་” ཅེས་བཤད། བདེ་སྲུང་བ་གཞན་དེས་
གད་མོ་དགོད་ཀྱིན་“འོ་ཡ། ད་འོ་ན་ཨ་ཅེ་འདི་བློ་བཟང་ལགས་ལ་ཐོབ་པ་མིན་
ནམ། དེ་འདྲ་ཡིན་ན་དངོས་གནས་ “ཁྱི་ཤི་ནས་ཕོ་རོག་གི་གྲོག ་ལ་འགྱུར་་
ཟེར་བ་དེ་རང་ཆགས་པ་རེད་”ཅེས་བཤད་པས་དེ་གར་ཡོད་པའི་གཞོན་ནུ་ཚོས་
གད་མོ་བགད་ཅིང་། “འོ་རྫི་དེ་འདྲ་མ་ཤོད། སྤོ་བོ་བློ་བཟང་ལགས་ཀྱིས་གོ་ན་
ཁོང་ཁྲོ་ཟ་གི་རེད་”ཅེས་བཤད། ཡང་དེ་ནས་གཞོན་ནུ་མ་ཞིག་གིས་ཡ་མཚན་
མདོག་ཁ་པོའི་ངང་“ཁོང་ཚོ། ད་འོ་ན་ཨ་ཅེ་དེའི་སྒལ་པར་འཁྱེར་བའི་ཕྲུ་གུ་དེ་
སྤོ་བོ་བློ་བཟང་ལགས་ཀྱི་རེད་དམ། ཨ་མདོ་བ་དེའི་རས་”ཞེས་བཤད་པས་བདེ་
སྲུང་བ་ཕོ་གཞོན་ཞིག་གིས་“མི་ཚོས་ཁོང་ཚོར་བཟའ་གསུམ་མ་བྱས་པ་རེད་ཟེར་
192



བཟའ་གསུམ་ཁྱིམ་ཚང་གི་གཏམ་རྒྱུད།
གྱི་མི་འདུག་གས། བཟའ་གསུམ་མ་བྱས་ན་ཕྲུ་གུ་དེའི་པ་ཕ་སུ་ཡིན་ཤོད་ཁག་པོ་
མ་རེད་པས། དེ་ཕྲུ་གུའི་ཨ་མས་ཤེས་ན་མ་གཏོགས། ..…..”ཞེས་བཤད་
མཚམས་གད་ཕྱིད་རྒྱག་མཁན་གྱི་ཁྲོད་ན་སྐྱེས་དམན་དར་མ་ཆོས་སྐྱིད་ཟེར་བ་
ཞིག་ཡོད་པ་དེས་“འ་རྫིས། འདི་རུ་མི་ལྐུགས་པ་ཤ་སྟག་འཛོམས་ནས་དེ་ཡང་
ཤེས་ཀྱི་མེད་པ་འདྲ། དེ་སྔོན་མི་ཚོས་ཟེར་ཡས་ལ་བློ་བཟང་ལགས་ཁྲོས་ནས་ལོ་
གཅིག་ལྷག་ཙམ་ནང་ལ་མ་ལོག་པ་རེད་ཟེར་གྱི་འདུག་ག དེ་དུས་དངོས་གནས་
ཁོང་གིས་སོ་སོའི་ཨ་ཅེར་ཕྲུ་གུ་ཞིག་བཟོ་རྒྱུ་མངགས་པ་ཡིན་གྱི་རེད་”ཅེས་བཤད་
པས་ཚང་མ་གད་མོ་ཆེན་པོ་ཤོར་བ་དང་། གཞོན་ནུ་མ་ཞིག་གིས་“འ་རྫིས། ཨ་
ཅག་ཆོས་སྐྱིད་ལ་ངོ་ཚ་རྒྱུ་ཡང་མི་འདུག་”ཅེས་བཤད།
བློ་བཟང་གིས་དབྱངས་ཅན་མཚོ་མོ་ནང་དུ་བོས་རྗེས་སྒལ་པ་ནས་ཕྲུ་གུ་
མར་ཕབ། དཀར་ཡོལ་བླངས་ནས་ སྔ་དྲོའི་ཇ་ ལྷག་ནས་ ཇ་ གང་བླུགས་ཏེ་
“དབྱངས་ཅན་མཚོ་མོ། རང་ཕྲུ་གུར་གཡོག་བྱ་རྒྱུ་དང་ཁག་པོ་དེ་འདྲ་ཡོད་དུས་
འདི་གར་ལྟོ་ཆས་སྐྱེལ་བར་ཡོང་རྒྱུ་ག་རེ་ཡོག་རས། ང་ལ་དེ་སྔོན་ནས་ལྟོ་ཆས་
སྐྱེལ་མཁན་མེད་ཀྱང་ཁ་གཅིག་ལག་པས་གསོ་བར་ཁག་པོ་གང་ཡང་མི་འདུག
དེ་རིང་འདི་གར་ཡོང་ཚར་བ་རེད། རྗེས་མ་ཡོང་དགོས་མ་རེད་”ཅེས་ཁ་རི་ཁ་
ཐུག་ལ་སྐད་ཆ་དེ་འདྲ་ཞིག་བཤད་པས་དེ་བློ་བཟང་གིས་རྐང་བཙུགས་ནས་དེ་
སྔོན་ཟླ་གྲགས་ཡོད་དུས་བདག་པོ་རྒྱག་མཁན་མེད་པར་ད་ཆ་ཁོ་མེད་དུས་ཡོང་
དོན་གང་ཡོད་ཅེས་འཁང་ར་བྱས་པ་ལྟར་གྱུར་པས་མོས་མགོ་བོ་སྒུར་ཙམ་གྱིས་
རང་གནོང་ལེན་པ་ལྟ་བུ་བྱས་པ་དང༌། ཉམས་དམའ་བའི་སྐད་ངག་ལ་བརྟེན་
ནས་“བློ་བཟང་ལགས། ངས་ཚེ་འདི་ལ་ཁྱེད་རང་གི་དགོངས་པ་དཀྲུག་པ་དེ་ལ་
བཤགས་པ་ཕུལ་ཡང་དག་ཐབས་བྲལ་བ་རང་ཡིན། ད་ཡིན་ནའི་ཁྱེད་ཀྱིས་
ཐུགས་རྗེས་གཟིགས། དང་པོ་ང་གཉིས་འདོད་མོས་བྱས་པའི་ངོ་ལ་གཟིགས་
རོགས། ང་གཉིས་མ་བུ་གཉིས་ཀྱིས་ཁྱེད་ལ་དྲིན་ལན་གསོབ་རྒྱུའི་གོ་སྐབས་ཤིག་
སྤྲོད་རོགས་ གནང་” ཞེས་ བཤད་ པ་དང་ཁོ་མོའི་འདྲེན་བྱེད་ལས་ མཆི་མའི་
193



ཉམ་ཆུང་བུ་མོའི་ལས་དབང་།
ཐིགས་པ་ཕྲེང་ཐག་ཆོད་པ་ལྟར་བྲང་སྟེང་དུ་ལྷུང་། སྐབས་དེར་བློ་བཟང་གི་
མིག་ལམ་དུ་དེ་སྔ་རང་ཉིད་ཀྱིས་ཁོ་མོའི་ཁྱིམ་དུ་གྲོང་ཆོས་ལ་འགྲོ་སྐབས་རང་
སེམས་ཀྱི་ཁ་ལོ་མ་འཆུན་པར་འདོད་སེམས་དང་སྦྲགས་པའི་སྐད་ཆ་བཤད་པ་
རྣམས་དྲན་པའི་ངོགས་སུ་གསལ་པོར་འཆར། སེམས་ནང་དབྱངས་ཅན་མཚོ་
མོས་སྐབས་ཤིག་རིང་བློ་སྒྱུར་ནས་ཁྱོ་ཡན་བཙལ་ཡང་དང་ཐོག་ཁོ་མོ་དང་རང་
ཉིད་ཀྱི་འབྲེལ་བ་ཆགས་དུས་དེ་འདྲ་མིན། དེའི་ཐད་ང་རང་ལའང་ལན་པ་
ཡོད་སྙམ་ནས་“དབྱངས་ཅན་མཚོ་མོ། ད་ངུ་དགོས་མ་རེད། ང་གཉིས་བར་ལ་
འགལ་ཟླ་བཟོད་ཐབས་བྲལ་བ་བྱུང་བ་རེད་ལ་ཕན་ཚུན་བརྩེ་པོ་ཡང་བྱེད་མྱོང་
བ་རེད། འདི་ཚོ་དངོས་གནས་ལས་འཇིག་རྟེན་པའི་ཆོས་ཉིད་རང་རེད། ད་
ལྟ་ཚེ་མཇུག་ལ་སླེབས་ཟིན་པ་རེད། ཚེ་མཇུག་འདི་ལ་ཕན་ཚུན་ཁོང་ཁྲོ་མེད་པ་
བྱེད་རྒྱུ་དེ་ང་གཉིས་ཀྱི་ལག་པར་ཡོག་རེད་”ཅེས་བཤད་པས་ཁོའི་སྐད་ཆ་དེ་དག་
དབྱངས་ཅན་མཚོ་མོས་ཉན་རྗེས་རང་གི་རྣ་བར་ཡང་ཡིད་མི་ཆེས་པ་ལྟ་བུའི་
སྣང་བ་བྱུང་ལ་དེ་ནི་བློ་བཟང་གིས་རང་ཉིད་ལ་མི་གཞན་གྱི་ཕྲུ་གུ་ཡོད་ཙང་ཁ་ཡ་
གཏན་ནས་བྱས་ཨེ་ཡོང་སྙམ་ནས་ཐེ་ཚོམ་གྱི་ཚེར་མ་ཞིག་གི་སྟེང་དུ་བསྡད་པ་ལྟ་
བུར་ གྱུར་ ཡོད་ པར་ སེམས་ རྣལ་ དུ་ འབེབས་ པའི་ རིན་ ཆེན་ རིལ་བུ་ ཁྱད་ དུ་
འཕགས་པ་ཞིག་སྦྱིན་པ་དང་མཚུངས་པར་གྱུར། དབྱངས་ཅན་མཚོ་མོས་ལག་
པ་འདར་གསིག་གསིག་ངང་དྲོད་སྲུང་ཧ་ཡང་གི་ཁ་ཕྱེ་ནས་“ཨ་ཙི། སྡུག་སེམས་
འདི་འདི་འདྲ་རེད། སུར་པན་ཡག་པོ་ཞིག་སྦྱངས་ཡོད་པས་ད་དེ་འཁྱེར་མི་
འདུག བློ་བཟང་ལགས། བཞེས་མོག་རྐང་བཙུགས་ནས་ཁྱེད་རང་ལ་བཟོས་
པ་ཡིན། གྲང་བ་འདུག མགྱོགས་པོ་མཆོད་དང་”ཞེས་བཤད། བློ་བཟང་དེ་
སྔོན་ཡུན་རིང་ནང་གཅིག་པུའི་འཚོ་བ་བསྐྱལ་ཞིང༌། ལྟོ་ཆས་མང་ཆེ་བ་ཕྱི་
ལོགས་ཀྱི་ཟ་ཁང་ལ་མངགས་ནས་བྲོ་བ་ཞིམ་མིན་གང་བྱུང་ཡང་ཟ་རྐྱང་བྱེད་ཀྱི་
ཡོད་ལ་སྐབས་འགར་དགོང་དྲོ་ཀྲིང་མོག་ཇ་ལ་སྦྱངས་ནས་ཟ་དགོས་ཀྱི་ཡོད་པས་
དེ་རིང་ཁོ་མོས་བྲོ་བ་ཞིམ་པའི་ཤ་མོག་རླངས་པ་འཚུབ་འཚུབ་ཅིག་འཁྱེར་ཡོང་
194



བཟའ་གསུམ་ཁྱིམ་ཚང་གི་གཏམ་རྒྱུད།
བ་དེས་ཁོ་ལ་ཁྱིམ་ཚང་གི་དྲོ་སྐྱིད་ཁྱད་དུ་འཕགས་པ་དེ་སླར་ཡང་སླར་གསོ་བྱུང་
བའི་སྣང་བ་འཆར་ཞིང༌། “ཞིམ་པོ་ཞེ་དྲག་བྱུང་འདུག རང་ཡང་བཟོ་དང་།
མཉམ་དུ་བཟས་ན་ལྟོ་ཆས་དེ་བས་བྲོ་བ་ཆེ་གི་རེད་”ཅེས་བཤད། །
སྐབས་དེར་དབྱངས་ཅན་མཚོ་མོའི་ཡིད་ཀྱི་མེ་ལོང་ངོས་སུ་ཡང་དེ་སྔ་བློ་
བཟང་རང་གི་ནང་དུ་གྲོང་ཆོས་སུ་ཡོང་སྐབས་ཉིན་གཅིག་དང་དོད་བྱས་ནས་ཤ་
མོག་བཟོས་པ་དང་། བློ་བཟང་ལ་བཀྱག་རྗེས་ཁོས་ཤ་མོག་མཉམ་དུ་བཟོ་དང་
ཞེས་ཨུ་ཚུགས་བྱས་རྗེས་རང་གིས་འཚེར་སྣང་བྱེད་ཀྱིན་རྐུབ་བཀྱག་བླངས་ནས་
ཁོའི་མདུན་དུ་བསྡད་པ་དང་ཤ་མོག་ལྔ་དྲུག་ཅིག་བཟས་པའི་སྣང་ཚུལ་ཇི་བཞིན་
འཆར་བ་མ་ཟད། ད་དུང་བློ་བཟང་དང་ ཐོག་མར་འགྲིག་མཐུན་བྱུང་བའི་
མཚན་མོ་དེར་སྔ་ས་ནས་བློ་བཟང་གི་འདུན་མ་ཞིག་ཏུ་འགྱུར་ན་ཅི་མ་རུང་སྙམ་
པའི་རེ་བ་འཆང་ཚུལ་གྱི་སྐད་ཆ་ཅི་བཤད་ཚང་མ་དྲན་པའི་ངོགས་ལ་འཆར་
ཞིང་། སེམས་ལ་བརྩེ་དུང་གི་དྲོད་ ཁོལ་ ཞིག་འབར་བའི་སྣང་བ་ ཤར། ཁོ་
གཉིས་ཀྱིས་མཉམ་དུ་ལྟོ་ཐེངས་གཅིག་བཟས་ཚར་ནས་དབྱངས་ཅན་མཚོ་མོས་
དྲོད་སྲུང་ཧ་ཡང་ཁ་བརྒྱབ་པ་དང་ཤ་མོག་ལྷག་མ་ཁ་ཤས་ལུས་པ་དེ་དཀར་ཡོལ་
ཞིག་གི་ནང་དུ་བཏོན་ནས་“བློ་བཟང་ལགས། ད་ང་རང་ལོག་གི་ཡིན། བཞེས་
མོག་གྲང་མོ་འདི་སྐད་སང་ཉིན་ཞོགས་པ་ གྲོད་ལྷང་ཙམ་བཏང་ནས་མཆོད་”
ཅེས་བཤད་པ་དང་། ཕྲུ་གུ་སྒལ་པར་འཁྱེར་རྗེས་“བློ་བཟང་ལགས། ད་རེས་
ཀྱི་རེས་གཟའ་ཉི་མར་ང་རང་ཁྲོམ་འདོན་གྱི་མིན། དགོངས་ཞུ་བྱེད་སླ་པོ་ཨོའོ་
ཙམ་ཡོད་ན་ངེས་པར་དུ་ནང་ལ་ཚུར་ལོག་ཕེབས་ཤོག་” ཅེས་བཤད་པས་བློ་
བཟང་གིས་“འོ། སྔོན་ལ་གཏན་འཁེལ་མ་བྱེད། ཁ་པར་ནས་འབྲེལ་བ་བྱས་ན་
ཆོག ་ ལམ་བར་དུ་གཟབ་གཟབ་གྱིས། ཕྲུ་གུ་བརྡབས་ཡོང་ང”ཞེས་བཤད།
བློ་བཟང་ གིས་ རྒྱལ་ སྒོ་ སྲུང་ བའི་ ལས་ ཀ་ མུ་ མཐུད་ ནས་ བྱས་ པ་ དང་
དབྱངས་ཅན་མཚོ་མོས་སྔོན་མ་ནང་བཞིན་སྲང་ལམ་དུ་ཁྲོམ་སྟེགས་བཙུགས་
ནས་དངོས་ཟོག་ཙག་ཙིག་བཙོངས་ནས་བསྡད་པ་དང༌། སྐབས་འགར་ ཕན་
195



ཉམ་ཆུང་བུ་མོའི་ལས་དབང་།
ཚུན་འགྲོ་འོང་བྱས་ཏེ་ལོ་གསུམ་སོང་རྗེས་དབྱངས་ཅན་མཚོ་མོའི་བུ་ཆུང་དེ་ཁ་
ཧ་ཅང་བདེ་པོ་ཆགས། ཁོའི་ངོ་གདོང་དེ་ཨ་མདོ་བ་ཟླ་གྲགས་པར་བཤུས་ཡིན་
ཡང་ཁོས་བློ་བཟང་མཐོང་བ་དང་། པཱ་ལགས་ཞེས་པང་ཁར་ཡོང་སྟེ་ཧ་ཅང་
དགའ་པོ་བྱེད་ཀྱི་ཡོད་པས་བློ་བཟང་གིས་བསམ་བློ་ཇི་ཙམ་བཏང་བ་དེ་ཙམ་
གྱིས་ཕྲུ་གུ་འདིས་རང་ལ་བརྩི་པོ་འདི་འདྲ་བྱེད་པ་འདི་གསོ་སྐལ་དང་སྐྱོང་སྐལ་
གྱི་ལས་དབང་རང་རེད་སྙམ་སྟེ་དེ་བས་བྱམས་ཀྱིས་བསྐྱངས་ཤིང་། དབྱངས་
ཅན་མཚོ་མོས་བློ་བཟང་ལ་བུ་དེ་ལ་ངེས་པར་དུ་མིང་ཞིག་འདོགས་རོགས་ཞེས་
ཡང་ཡང་བཤད་པས་ཁོས་བསྟན་འཛིན་བློ་བཟང་ཞེས་པའི་གཅེས་མིང་ཞིག་
བཏགས། དེ་ནས་ཉིན་ཞིག་བློ་བཟང་ཁྱིམ་དུ་ལོག་ཡོང་ཞིང་། ཁོང་གཉིས་
ཀྱིས་མཚན་མོའི་ཆུ་ཚོད་བཅུ་གཉིས་པ་མ་ཟིན་དབར་ཁྱིམ་དོན་མང་པོ་གླེང་།
དབྱངས་ཅན་མཚོ་མོས་“བློ་བཟང་ལགས། ད་བར་གཙོ་བོ་ང་རང་གིས་ལན་
སོང་། མི་ལ་ངོ་ཚ་དགོས་པའི་ཁྱིམ་ཚང་ཟང་ངེ་ཟིང་ངེ་དེ་འདྲ་ཆགས། ང་ལ་
སྤུན་མཆེད་ ཁ་ ཤས་ཡོད་ཀྱང་བློས་འཁེལ་ བ་ཁྱེད་ རང་ལས་མི་འདུག་” ཅེས་
བཤད་ཅིང་། ཁོ་མོས་མཆོད་གཤོམ་གྱི་གསེབ་ཏུ་བཞག་པའི་དེ་སྔའི་དངུལ་
འཛིན་མར་ བཏོན་ ནས་ “ བློ་ བཟང་ ལགས། འདི་ གར་ ང་ གཉིས་ ཆང་ སའི་
སྐབས་བྱུང་བའི་དངུལ་ཆ་ཚང་བསྡད་ཡོད་”ཅེས་བློ་བཟང་གི་ལག་ཏུ་སྤྲད་པ་
དང༌། ཡང་ཁོ་མོས་ཁང་པ་སྦུག་མར་སོང་ནས་གདན་བཀྱག་འོག་ནས་འབོག་
སྒྲིལ་ཞིག་བཏོན་ཞིང་། ཁ་བསྔོགས་ཏེ་“དངུལ་འདི་དག་གྲོངས་མཁན་དེའི་
རེད། ག་ཚོད་ཡོད་མིན་ངས་ཤེས་མེད། ང་རང་སྨན་ཁང་དུ་སྡོད་དུས་ཀྱི་འགྲོ་
སོང་ཚང་མ་ང་རང་གི་ཚོང་འབབ་ནས་ བཏང་སྟེ་འདི་ནས་སྒོར་གཅིག་ཀྱང་
བཏང་མེད། འདས་པོའི་རྗེས་འཇུག་གི་འགྲོ་སོང་དེ་དག་སྐབས་དེ་དུས་རྦད་དེ་
ཁྱེད་རང་གིས་གཏོང་དགོས་བྱུང་བ་རེད། ......” ཅེས་བཤད་མཚམས་བློ་
བཟང་གིས་“དབྱངས་ཅན་མཚོ་མོ། ཁྱོད་རང་རྩིས་འདི་འདྲ་བརྒྱབ་ནས་ག་རེ་
ཡིན་པཱ'” ཞེས་བཤད་པས་ ཁོ་མོས་ “བློ་བཟང་ལགས། གཞན་དག་གང་ཡང་
196



བཟའ་གསུམ་ཁྱིམ་ཚང་གི་གཏམ་རྒྱུད།
མིན། ཁྱེད་རང་གིས་ཁྱིམ་ཚང་འདིའི་འགན་བསྣམས་རོགས་ཞེས་ཞུ་ཡས་དེ་
རང་ཡིན་”ཞེས་བཤད།
དེ་ནས་བཟུང་བློ་བཟང་གིས་རྒྱལ་སྒོ་སྲུང་བའི་ལས་ཀ་ནས་དགོངས་ཞུ་
བྱས་ཏེ་ཉིན་ལྟར་ཁྱིམ་དུ་བསྡད་ནས་ལྟོ་ཆས་བཟོ་བ་དང༌། སྔ་དགོང་གཉིས་ལ་
བུ་བསྟན་འཛིན་བློ་བཟང་རྐང་འཁོར་གྱི་རྒྱབ་ལ་བསྐྱོན་ཏེ་བུ་བཅོལ་ཁང་དུ་སྐྱེལ་
བསུ་བྱེད་པར་བསྐྱོད། དབྱངས་ཅན་མཚོ་མོས་དེ་སྔའི་ཁྲོམ་བཀྱག་དེ་རྒྱ་ཆེ་རུ་
བཏང་ནས་དངོས་ཟོག་སྣེ་ཁ་མང་དུ་བཏང་སྟེ་སྔར་བཞིན་ཚོང་ཆུང་བརྒྱབ། བློ་
བཟང་ལོ་ན་ཅུང་མཐོ་བས་བདེ་ལྕག་འཁྱུག་པོ་དེ་ཙམ་མེད་སྟབས་བསྟན་འཛིན་
བློ་བཟང་སྐྱེལ་བསུ་བྱེད་པར་འགྲོ་སྐབས་ལམ་དོག་སར་རྐང་འཁོར་ལས་བབས་
ནས་འགྲོ་བ་དང༌། ལམ་བདེ་སར་རྐང་འཁོར་བཞོན་ནས་དལ་བུར་འགྲོ་བ་དེ་
མི་ཁག་གཅིག་གིས་མཐོང་སྐབས་ལྐོག་ཏུ་“ལྟོས་དང་། སྤོར་ཏོ་འདི་སྡུག་མྱོང་
སྐལ་མ་རྫོགས་པ་ཞིག་མ་རེད་པས། མི་གཞན་གྱི་ཕྲུ་གུ་ཁྲིད་ནས་ག་འདྲ་མི་
འདུག་གམ”ཞེས་འཕྱ་དམོད་བྱས། ཡང་ཁ་ཤས་ཀྱིས་“ད་ཡང་ལྟོས་ཤིག གྲྭ་
རྒན་སྡོད་མ་ཚུགས་པ་འདིས་མི་བྱེད་རྒྱ་བྱེད་བྱེད་ཀྱིས། ཕྲུ་གུ་དེ་ཆེན་པོ་ཆགས་
རྗེས་ལྟད་མོ་སྟོན་གྱི་རེད་”ཅེས་བསྟན་འཛིན་བློ་བཟང་ཁོའི་ཕྲུ་གུ་མིན་པས་རྗེས་
སོར་རྙོག་གྲ་ཡོང་རྒྱུར་ཚོད་དཔག་བྱས། ཡང་ཉིན་ཞིག་བུ་བཅོལ་ཁང་གིས་ཁྱིམ་
བདག་གི་ཚོགས་འདུ་བསྐོངས་པས་བློ་བཟང་གིས་ཁྱིམ་བདག་གཞན་དང་འདྲ་
བར་སློབ་ཁང་གི་རྐུབ་སྟེགས་ཐོག་བསྡད། དགེ་རྒན་གཞོན་ནུ་མ་ཞིག་གིས་བུ་
བཅོལ་ཁང་དུ་སྒྲིག་ཁྲིམས་ལེགས་ལ་གཙང་སྦྲ་དོད་པའི་ཕྲུ་གུ་བཅུ་གྲངས་ཀྱི་མིང་
ཀློག་པ་དང་ཁོང་ཚོའི་ཁྱིམ་བདག་ལ་བྱ་དགའ་གཟེངས་བསྟོད་ཀྱི་མེ་ཏོག་དམར་
པོ་རེ་བྲང་ཏུ་བཏགས། “བསྟན་འཛིན་བློ་བཟང་། བསྟན་འཛིན་བློ་བཟང་གི་
ཁྱིམ་བདག་སུ་ཡིན་པཱ་”ཞེས་དྲིས་པས་རུ་སྟར་གཡོན་ངོས་ཀྱི་སྒྲོག་ཙེའི་མཇུག་
ནས་བློ་བཟང་གིས་ཡར་ལངས་ནས་“རྒན་ལགས། ཁོའི་ཁྱིམ་བདག་ང་ཡིན་”
ཞེས་ལན་བཏབ། དགེ་རྒན་གྱིས་“ཁྱེད་རང་ཁོའི་སྤོ་བོ་ལགས་ཡིན་པས་”ཞེས་
197



ཉམ་ཆུང་བུ་མོའི་ལས་དབང་།
བློ་བཟང་གི་ན་ཚོད་ལ་དཔག་ནས་དེ་ལྟར་བཤད། བློ་བཟང་གིས་“ང་ཁོའི་པ་
ཕ་ཡིན་”ཞེས་ལན་བཏབ་པས་དགེ་རྒན་དེ་ཧང་སངས་ཏེ་མིག་ཆེན་པོ་བལྟས་
ཤིང༌། “བསྟན་འཛིན་བློ་བཟང་གི་པཱ་ལགས། ཕྲུ་གུ་འདི་སློབ་མ་གཞན་དང་
འདྲ་བར་སྒྲིག་ལམ་སྲུང་བརྩི་ཆེ་ལ་གཙང་སྦྲ་དོད་པའི་ཐོག་ད་བར་འཛིན་གྲྭ་
འདིའི་ནང་ནས་ཡེ་གེ་ཤེས་མང་ཤོས་ཡིན་པས་དམིགས་བསལ་བྱ་དགའ་སྤྲོད་རྒྱུ་
ཡིན་”ཞེས་བཤད་མ་ཐག་མེ་ཏོག་དམར་པོ་ཞིག་བསྟན་འཛིན་བློ་བཟང་གི་བྲང་
དུ་བཏགས་པ་དང༌། “སློབ་མ་སྐྱོང་ལ་ཕ་མའི་འགན་འཁྲི་བཟང་”ཞེས་པའི་
གཟེངས་བསྟོད་ལག་ཁྱེར་ཞིག་བློ་བཟང་གི་ལག་ཏུ་སྤྲད། །
སྐབས་དེར་སློབ་ཁང་ནང་སྐད་ཆ་ཤབ་ཤུབ་ཀྱིས་ཁེངས་པ་དང༌། ལ་ལས་
“འ་རྫི་རྒད་འཁོགས་འདི་འདྲར་ཕྲུ་གུ་ཆུང་ཆུང་འདི་འདྲ་ཡོང་རྒྱུ་ལ་”ཞེས་འཕྱ་
དམོད་བྱས་པ་དང་། ཡང་འགའ་རེས་“ཡ་མཚན་བྱེད་ཡས་ཡོག་མ་རེད། དེང་
སང་རྒན་ཡོལ་ཞུས་ཚར་བའི་སྤོ་བོ་ཁ་ཤས་ཀྱིས་ཨ་ཅེ་ལོ་ཆུང་ཆུང་དེ་འདྲ་བཙལ་
ནས་ཕྲུ་གུ་ཡོད་མཁན་མང་པོ་རེད་”ཅེས་ཟེར། ཡང་ཁ་ཤས་ཀྱིས་བློ་བཟང་རྒྱུས་
མངའ་ཡོད་པས་“མ་རེད་ད། ཕྲུ་གུ་འདིའི་ཨ་ཕ་ཨ་མདོ་བ་ཞིག་ཡོག་རེད། མོ་
ཊ་རྡུང་ཁ་བརྒྱབ་ནས་ཤི་བ་རེད། ཁོ་ཚོ་བཟའ་གསུམ་མ་བྱས་ཙང་ད་ལྟ་སྤོ་བོ་
འདིས་ཕ་ཚབ་བྱེད་ཀྱི་ཡོག་རེད་”ཅེས་བཤད། སློབ་ཁང་ནང་གི་གླེང་མོ་དེ་ཚོ་
བློ་བཟང་གི་རྣ་བར་ཟ་ཟིར་ཞིག་ཐོས་ཀྱང་ཁོས་དོ་སྣང་དེ་ཙམ་མ་བྱས། སེམས་
ནང་འཇིག་རྟེན་ཐོག་བྱ་བ་ཡག་ཉེས་ག་རེ་བྱུང་ཡང་མི་ཚོ་སྐད་ཆ་མང་པོ་དང་
ཇུས་གཏོགས་ཚ་པོ་སོང་ཙང་གང་ལྟར་ལབ་གླེང་མེད་པ་ཞིག་མེད་སྙམ་བཞིན་
བསྡད།།
ཉིན་ཞིག་བློ་བཟང་གིས་བསྟན་འཛིན་བློ་བཟང་བསུ་བར་འགྲོ་སྐབས་
ཁོས་བློ་བཟང་མཐོང་མ་ཐག་མདུན་དུ་རྒྱུགས་ཡོང་ཞིང་། “པཱ་ལགས། ཁོ་ཚོས་
ཁྱེད་རང་ངའི་པཱ་ལགས་མ་རེད། ཁྱོད་རའི་ཨ་ཕ་ཤི་ཚར་བ་རེད་ཟེར་གྱིས། དེ་
འདྲ་རེད་པས་”ཞེས་ཟེར་བར། བློ་བཟང་གིས་ “ཁོ་ཚོས་སྐྱག་རྫུན་བཤད་པ་
198



བཟའ་གསུམ་ཁྱིམ་ཚང་གི་གཏམ་རྒྱུད།
རེད། ཁྱོད་རང་ལ་པ་ཕ་ང་མིན་ན་སུ་ཡོད་”ཅེས་བཤད་པས་ཁོས་མགོ་བོ་ལྕོག་
ལྕོག་བྱས་ཤིང་། རྐང་འཁོར་གྱི་རྒྱབ་ཏུ་བཞོན་རྗེས་བློ་བཟང་གི་སྐེད་པར་དམ་
དུ་འཐམས། སྐབས་དེར་བློ་བཟང་གི་སེམས་ལ་གཅིག་བྱས་ན་ཕྲུ་གུ་འདི་ཆེན་
པོ་ཆགས་རྗེས་སྤྲང་ཕྲུག་གསོས་ནས་སྒོ་ཁྱི་མི་ཉན་ཟེར་བ་ལྟར་ཕ་གཡར་རེད་
ཅེས་རང་ཉིད་ལ་སྡང་པོ་བྱེད་མཁན་ཞིག་ཆགས་ཤས་ཆེ། ད་ཡིན་ནའང་བསམ་
བློར་འགྱུར་བ་གཏོང་རྒྱུ་བསྡད་མེད། རང་གི་མི་ཚེ་འདིར་གྲྭ་ལོག་བྱེད་དགོས་
པ་དང་། ཨ་ཅེ་དང་ཁ་ཐུག་པ། བཟའ་གསུམ་ནས་བྲལ་མ་ཐུབ་པ། གཞན་གྱི་
ཕྲུ་གུའི་ཕ་ཚབ་བྱེད་དགོས་པ་དེ་ཚོ་ཚང་མ་སྡོམ་པ་ཉམས་པའི་ལས་འབྲས་ཡིན་
ཤས་ཆེ་སྙམ་བཞིན་གནས་སོ། །
199



ཇ་ཁང་ནང་གི་ཉེན་རྟོག་པ།
ཕན་བདེ་འཁེལ་འཐག་བཟོ་གྲྭས་ལས་བཟོ་པ་རྒན་གྲས་ཁག་གཅིག་ལ་
རྒན་ཡོལ་ཞུ་ཆོག་པའི་ཆོག་མཆན་སྤྲད་ པས་ རྒན་འཁོགས་ ཁག་ གཅིག་ གིས་
ལྕགས་ཐག་ལས་གློད་པའི་འདོགས་ཁྱི་ཇི་བཞིན་གང་མྱུར་བཟོ་གྲྭའི་ཉེ་འདབས་
ཀྱི་གྲོང་ཚོ་ནས་སྡོད་ཁང་ཉོས་ཏེ་ཚེ་མཇུག་དེ་སྐྱེ་ཁམས་ཁོར་ཡུག་གཙང་བའི་
གྲོང་གསེབ་ཏུ་སྐྱེལ་འགོ་བཙུགས། ཡང་རྒན་རྒོན་ཁག་གཅིག་གིས་“མི་རྒས་ན་
ཡུལ་དྲན་པ་དང༌། བྱ་རྒས་ན་ཚང་དྲན་”ཞེས་པ་ལྟར་ལྷ་སར་ལོག་སྟེ་རང་གི་
དཔལ་འབྱོར་འཁོས་དཔག་ལ་གཞིགས་པའི་སྡོད་ཁང་ཉོས། ཁོང་ཚོའི་ཁྲོད་ཀྱི་
རྒད་པོ་ཚེ་རིང་གིས་ཀྱང་ལྷ་སའི་ཤར་ཕྱོགས་ནས་སྡོད་ཁང་ཞིག་ལ་མ་གནས་ཀྱི་
ཐོག་ཁེ་བཟང་སྒོར་ལྔ་སྟོང་ལྷག་ཙམ་སྤྲད་དེ་ཉོས། རྒད་པོའི་ཁང་པ་ཀ་གཉིས་
ལྕམ་གང་མ་དེ་ཐོག་བརྩེགས་གསུམ་བྱས་པའི་འོག་ཤོད་དུ་ཡོད་པས་དཀར་ཆ་
དོད་པོ་དེ་ཙམ་མེད་ཁར་རླུང་འགྲོ་ཡང་ཡག་པོ་མེད་པས་རྒད་པོ་བཟའ་ཚོས་
སྒེའུ་ཁུང་གི་ལྕགས་དྲར་བློས་བཀལ་ནས་ནམ་ཉིན་མཚན་མེད་པར་སྒེའུ་ཁུང་ཡ་
གཅིག་སོ་ལྟ་བྱེད་ས་དང་འདྲ་བར་ཕྱེ་ནས་འཇོག་གི་ཡོད། །
རྒྱུན་དུ་རྒད་པོ་ཚེ་རིང་བཟའ་ཚོས་ཟླ་རེའི་གླ་ཕོགས་སྒོར་ཆིག་སྟོང་བརྒྱད་
བརྒྱ་ཡོད་པ་དེ་ལེན་པར་ཟླ་རེར་ཐེངས་རེ་སྐྱོད་པ་དང་། ཤ་མར་དང་ཚལ་
རིགས་སོགས་ཉོ་བར་ཁྲོམ་ལ་འཁྱུག་ཙམ་འཁྱུག་ཙམ་འགྲོ་བ་མ་གཏོགས་སྤྱིར་ན་
ཆུ་ཚོད་གསུམ་བཞི་ཙམ་གྱི་དུས་ཚོད་དགོས་པའི་ཕྱི་འགྲོ་བྱེད་ཀྱི་མེད་པར་ཕལ་
ཆེ་བ་ཁྱིམ་དུ་འཛུལ་སྡོད་ཀྱི་ཡོད། དགུང་སྔོན་མཐོན་པོར་དབྱར་གྱི་ཆུ་འཛིན་
200



-
-
--
ཇ་ཁང་ནང་གི་ཉེན་རྟོག་པ།
ལང་ལོང་དཀྲིགས་ཤིང༌། རྩྭ་རྩི་ཤིང་གི་ཡལ་འདབ་ཡངས་པོར་རྒྱས་ནས་མི་
རྣམས་ལ་ནམ་ཟླ་དབྱར་ཁའི་སྤྲོ་སྣང་འཕེལ་བའི་དུས་ཏེ། བོད་ཟླ་བཞི་པའི་
གནམ་གང་ཉིན་གྱི་ཐོ་རེངས་ཆུ་ཚོད་ལྔ་པ་ཙམ་ནས་གང་སར་ཁྱི་སྐད་ལིང་ལིང་
བྱེད་ཅིང་། གླིང་སྐོར་དུ་འགྲོ་མཁན་སྐྱེ་བོའི་ཅ་ཅོས་རྒད་མོ་དཔལ་སྐྱིད་གཉིད་
སད་དེ་ལུས་མལ་དུ་ཞུགས་ཀྱང་མིག་རྩ་ཇེ་གྲུང་དུ་སོང་། རྒད་མོས་བསམ་བློ་
གཏོང་བཞིན་སེམས་ནང་འདི་འདྲ་ཟེ་བསྡད་ན་“ཉལ་ནས་གཉིད་ཀྱང་མེད།
ལངས་ནས་ཞབས་བྲོ་ཡང་མེད”ཅེས་པའི་དཔེ་ལྟར་གྱུར། དེ་ལས་ཡར་ལངས་
ཏེ་གླིང་སྐོར་ལ་ཕྱིན་ཡང་དགའ་སྙམ་སྟེ་མྱུར་དུ་ལངས། ཁོ་མོས་རྒད་པོ་ཚེ་རིང་
གི་སྔས་མགོར་ཡོང་བས་དེ་གར་རྒད་པོ་ཡང་གཉིད་མ་ཁུག་པར་མལ་ནས་ཙོག་
པོར་བསྡད་ཐོག་ཅི་ཡིན་མི་ཤེས་པའི་མནོ་བསམ་གཏོང་གིན་ཡོད་པ་མཐོང་།
“ཝ་ཡེ་ཚེ་རིང་ལགས། མི་ཚོ་གྲོང་པ་ཁྱིམ་མཚེས་ཚོ་ད་གིན་ནས་གླིང་སྐོར་དུ་
ཐོན་སོང་། ང་གཉིས་ཀྱང་གླིང་སྐོར་ཞིག་རྒྱག་པར་ཕེབས་ན་ག་འདྲ་འདུག་”
ཅེས་བཤད། རྒད་པོ་ཚེ་རིང་གིས། “རེད། རེད། རེད། ད་ག་རེད། ས་
ཟླའི་དུས་མཆོད་འདི་ལ་་སྐོར་བ་རྒྱག་པར་ཕྱིན་ཡང་ཡག་པོ་འདུག”ཅེས་བཤད་
དེ་འཕྲལ་དུ་མལ་ནས་ལངས་པ་དང་། ཁོང་གཉིས་ཀྱིས་ཐབ་ཚང་དུ་སོང་ནས་
ཁ་བཀྲུ་ལག་བཀྲུ་བྱས་མ་ཐག་ཞོགས་ལྟོ་བཟས་ནས་ལག་ཏུ་ཕྲེང་བ་དང་མ་ཎི་
ཐོགས་ནས་ཕྱིར་ཐོན།
ལྷ་སའི་གླིང་སྐོར་ལྷོ་ལམ་དུ་སླེབས་སྐབས་དཔུང་པར་བསངས་སྒྱེ་ཆུང་
ཆུང་བརྒྱབ། ལག་ཏུ་འགྱིག་རས་ནང་བ་ལུ་དང༌། ཤུག་པ་སོགས་བསངས་
རྫས་བླུགས་ཏེ་འཁྱེར་བའི་མི་ཚོགས་ཕྲེང་ཤལ་བསྣར་བ་ལྟ་བུས་ལམ་གཡས་
གཡོན་ཚང་མ་འཁྲུག་ཆ་དོད་པོ་གྱུར་ཡོད་པ་མཐོང་ལ་ མཚམས་མཚམས་ སུ་
བརྒྱབ་པའི་བསངས་ཁུང་ལ་བར་མཚམས་ཆད་རྒྱུ་མེད་པའི་སྐོར་བ་རྒྱག་མཁན་
གྱིས་འཚང་ཁ་ཤིག་ཤིག་ངང་བསངས་ཤིང་བརྒྱབ་པས་མེ་ལྕེ་འཐོར་ཞིང༌། དུ་
བ་ལང་ལོང་ནམ་མཁར་འཕྱུར་ཏེ་སྔོ་བསངས་ནམ་མཁའི་བཞིན་ཡང་མི་མངོན་
201



ཉམ་ཆུང་བུ་མོའི་ལས་དབང་།
=
པར་གྱུར་པ་མཐོང་། རྒད་པོ་ཚེ་རིང་བཟའ་ཚོས་མདུན་དུ་གོམ་པ་བརྒྱ་ཕྲག་
གཉིས་ལྷག་ཙམ་སྤོས་མཚམས་སྲང་ལམ་ཞིག་ནས་ཏག་ཏག་ཁ་ཆད་བྱས་པ་ལྟར་
དེ་སྔ་བཟོ་གྲྭའི་ལས་རོགས་རྒད་པོ་ཉི་མ་དང་འཕྲད། རྒད་པོ་ཉི་མས་ཚེ་རིང་
མཐོང་མ་ཐག་ལག་གཡས་པས་གུས་ཚུལ་གྱི་ལག་བརྡ་བྱས། “འ་རྫིས། ཁྱེད་
གཉིས་ཞབས་སྐོར་ཡག མ་ཐུག་པར་ཡུན་རིང་པོ་སོང་དཱ་། ཁ་ཆད་བྱས་ནས་
འདི་རུ་འཛོམས་རྒྱུ་བྱས་རུང་ཆུ་ཚོད་སྐར་མ་བཅུ་ཕྲག་སྒྲུག་རེས་བྱེད་རྒྱུ་རང་
རེད་”ཅེས་བཤད། རྒད་པོ་ཚེ་རིང་གིས་ཀྱང་ཤིན་ཏུ་དགའ་པོ་བྱུང་བའི་འཛུམ་
སྟོན་བཞིན་“ཧཱ། ཧཱ། དེ་རིང་མ་འགྲིག་རྟེན་འབྲེལ་ རང་བྱུང༌། ཕན་ཚུན་
དམ་ཚིག་གཙང་མ་ཡོད་ན་འདི་འདྲ་རེད་དཱ། ཉི་མ་ལགས་ཁྱེད་རང་རྟག་པར་
གླིང་སྐོར་ལ་ཕེབས་ཀྱི་ཡོད་དམ”ཞེས་བཤད།
རྒད་པོ་ཉི་མས་“རེད་དཱ། ང་རང་ཁྱེད་གཉིས་དང་འདྲ་གི་མ་རེད། མི་
གཅིག་པུ་སོང་ཙང་རྒན་ཡོལ་ཞུས་པ་ནས་བཟུང་གཅིག་པུར་ལུས་པའི་སྣང་བ་
ཡོང་གི་འདུག ཉིན་ལྟར་གླིང་སྐོར་ལ་ཐེངས་རེ་ཕྱིན་ན་གཟུགས་པོ་མ་འཁོབ་པ་
དང་ཡུལ་པོ་ཡོང་བའི་སྣང་བ་ཡོང་གི་མི་འདུག ཚེ་རིང་ཁྱེད་གཉིས་ཀྱིས་ཤེས་
ཀྱི་མ་རེད། ད་ལྟ་ང་ལ་གླིང་སྐོར་གྱི་ཆོས་གྲོགས་ཁ་ཤས་ཀྱང་ཡོད་” ཅེས་བཤད་
པས་རྒད་པོ་ཚེ་རིང་གིས་“དེ་ཡག་པོ་རེད། ཕྱི་མ་ཕྱི་མ་ཟེར་བ་མཐོང་རྒྱུ་མེད་
ཀྱང་སྐོར་བ་རྒྱག་པར་སོང་ན་གཟུགས་པོ་ཐང་དུ་འགྲོ་བ་དེ་དངོས་ཡོད་རེད་”
ཅེས་བཤད། །
ཁོང་གཉིས་གླེང་མོ་དེ་ཙམ་བྱས་རྗེས་འཁྲིས་སུ་ཡོད་པའི་རྨོ་བོ་དཔལ་སྐྱིད་
ཀྱིས་འགྲོ་རན་པའི་བཟོ་ལྟ་བསྟན་པས་རྒད་པོ་ཚེ་རིང་གིས་“ད་ཕེབས་དོ། འགྲོ་
གིན་དུ་བཀའ་མོལ་གསུངས་ཆོག་”ཅེས་བཤད་པ་དང་། གཉིས་ཀས་ལག་ཏུ་
འཁྱེར་བའི་མ་ཎི་ལག་སྐོར་ཧྲིལ་ཧྲིལ་དུ་བསྐོར་ཞིང་། གྲོང་པ་ཁྱིམ་མཚེས་ཀྱིས་
ཁང་པ་ གསར་ པ་ ཉོས་ ཚུལ་ དང་། ཁང་ གོང་ ཉིན་ རེ་ བཞིན་ འཕར་ ཚུལ།
དགའ་ཉེ་ངོ་ཤེས་ཁག་གཅིག་གི་ཕྲུ་གུ་སློབ་གྲྭར་དགའ་སྐྱེལ་ཞུ་བར་སྐྱོད་ཚུལ་
202



ཇ་ཁང་ནང་གི་ཉེན་རྟོག་པ།
སོགས་འཇིག་རྟེན་འཚོ་བའི་གཏམ་གྱི་རྒྱ་མཚོ་ཁ་ཕྱེ་བ་ལྟར་བྱས། རྒད་པོ་ཚེ་
རིང་གིས་“ཉི་མ་ལགས། ད་ལོ་ཡང་སློབ་གྲྭ་ཆེ་མོར་འགྲོ་མཁན་ཕྲུ་གུ་མང་ཉུང་
ག་འདྲ་ཡོད་ནཱ་ད་ལྟ་མི་ཤེས། ག་འདྲས་གནང་གཱ། ང་ནི་ན་ནིང་ཟླ་བ་བརྒྱད་
པའི་ནང་སློབ་ཕྲུག་དགའ་སྐྱེལ་དང་ཆང་ས་བསྡོམ་ཐེངས་ཉི་ཤུ་རྩ་དྲུག་ཏག་ཏག་
འགྲོ་དགོས་བྱུང༌། ཁྱེད་ རང་ གཟིགས་ དང༌། ད་ དུང་དེའི་ བར་ གསེང་དུ་
བདུན་ཚིགས་དང་བང་གསོལ་ལ་ཕྱིན་པ་རྩིས་མེད། བྱེད་སྒོ་མང་པོ་འདི་འདྲས།
ང་ཚོ་ཕྲུ་གུ་མེད་པ་ཚོ་ག་འདྲ་བྱེད་དགོས་རས། ང་ཚོ་ཤི་ནས་རྗེས་འཇུག་ལ་སུ་
ཡོང་མིན་ནི་མི་ཤེས་”ཞེས་བཤད་ཅིང་། དབུགས་རིང་ཞིག་ཀྱང་བཏང་།
རྒད་པོ་ ཉི་ མས་ སྐད་ཆ་དེ་དག་ ཉན་རྗེས། “འོ་རྫི། ཚེ་རིང་ལགས།
ཁྱེད་རང་བསམ་བློ་གུ་དོག་པོ་འདི་འདྲ་བཏང་ནས་ཅི་བྱེད། མ་གཞི་ནས་ཁྱེད་
ཀྱི་ཐུགས་ལ་དགོངས་ཚུལ་དེ་འདྲ་བྱུང་ཡང་ཞལ་ནས་མི་གཞན་གྱི་ས་ལ་གསུངས་
ག་ནས་རིག འཇིག་རྟེན་མི་ཡུལ་གྱི་འབྲེལ་བ་ཟེར་བ་དེ་གཅིག་བྱེད་དུས་ཅ་
བསུན་པོ་ཡོད་རུང་གཅིག་བྱེད་དུས་གལ་ཆེན་པོ་རེད། ཁྱེད་རང་དགོངས་པ་
བཞེས་དང༌། སྐྱིད་སྡུག་རེས་འཁོར་ཙམ་རེད་དཱ། ཉིན་ཉི་ཤུ་རྩ་གྲངས་ངས་
ཀྱང་ཕྱིན་པ་ཡིན། ངས་བསམ་བློ་བཏང་ན་ཉིན་མ་ཉི་ཤུ་ལྷག་ཙམ་དེ་ང་རང་ཚོ་
ཐུགས་སྤྲོའི་ནང་ཕྱིན་པ་མ་རེད་པས།.....”ཞེས་ཀུ་རེའི་ཚུལ་དུ་སྐད་ཆ་དེ་འདྲ་
ཞིག་ཀྱང་བཤད་པས་ རྒད་པོ་ཚེ་རིང་གིས། “ཧིན། ཐུགས་སྤྲོ་རང་ཡོང་དཱ།
ང་ཚོ་རྒད་འཁོགས་སྦི་རག་ནི་འཐུང་མི་ཐུབ། གཏེར་ཆུ་ཟེར་བ་དེ་བཏུངས་
ནས་གཅིན་པ་གཏོང་རྒྱུ་ཅ་བསུན་རོགས་མ་རེད་པས། ཕྱི་དྲོ་ཞལ་ལག་གཏོང་
དུས་བྱ་དེའི་རྐང་པ་དང༌། ཕག་པའི་ཨམ་ཅོག སྡིག་སྲིན། ད་དུང་ལྟོས་ཨ།
....གང་ལྟར་ཚལ་རིགས་དེ་ཚོ་ང་ཚོའི་འཚོ་བའི་ནང་གོམས་འདྲིས་ཆེན་པོ་
མེད་པས་ག་ཚོད་ཡག་པོ་བཟོས་ཡོད་རུང་ག་ནས་ཟ་འདོད། དེ་ག་རེད། ཞོག་
ཁོག་དང༌། ཡང་ན་ཕྱུར་རུལ་གྱི་ཐང་གཅིག་དང་ཀྲིང་མོག་གཉིས་ཟ་རྒྱུ་རང་
རེད། ད་ཁྱེད་རང་གིས་ མཁྱེན་ སོང་ངམ། ཐུགས་ སྤྲོ་དེ་འདྲ། ......” ཞེས་
203



ཉམ་ཆུང་བུ་མོའི་ལས་དབང་།
བཤད་མཚམས་ཁོང་གཉིས་ཀ་གད་མོ་ཤོར། །
སྐབས་དེར་འཁྲིས་ནས་ཨམ་ཅོག་ཉན་བཞིན་མཉམ་དུ་ཡོང་མཁན་རྒད་
པོ་ཚེ་རིང་གི་བཟའ་ཟླ་རྨོ་བོ་དཔལ་སྐྱིད་ཀྱིས་ཚེ་རིང་ལ་དཔུང་པ་ཟུར་ཙམ་བྱས།
“ཁ་རོག་བཞུགས། མིའི་རྒྱབ་ལ་ལྟོ་བཤད་རྒྱག་མཁན་སྡུག་པ་རེད། མི་ཚོ་རྒན་
འཁོགས་མཱ་ཅང་ནི་རྒྱག་ཤེས་ཀྱི་འདུག་ལ་སྦི་རག་ཀྱང་གཞོན་པ་ནང་ལྟར་འཐུང་
ཐུབ་མཁན་འདུག་གཱ། ཐུགས་སྤྲོ་ལ་སྦྱིན་བདག་གིས་གང་རྒྱས་རྒྱས་གནང་ཡོད།
གལ་སྲིད་སོ་སོས་ཟ་འཐུང་མ་ཐུབ་ན་མི་ལ་འཁང་ར་བྱེད་རྒྱུ་གང་ཡོད་” ཅེས་
བཤད་པས་རྒད་པོ་གཉིས་ཀྱི་གླེང་མོ་མཚམས་བཅད་པར་གྱུར།
སྐད་ཆའི་ལེའུ་འཁྲུག་བཞིན་དུ་གོམ་པ་ཡང་ཇི་ལྟར་སྤོས་མིན་མི་ཤེས་པའི་
ངང་ཁོང་ཚོ་ གླིང་ སྐོར་ནུབ་ མཚམས་ སུ་ སླེབས་ སྐབས་ རྒད་ པོ་ ཚེ་ རིང་ གིས་
དབུགས་རིང་ཞིག་བཏང༌། “ཧ་ཡོ། ད་ཡིན་ན་སྡུག་གཟུགས་འདི་ཡང་རྦད་དེ་
གོབ་བཞག སྔོན་མ་ང་ཚོ་གཞོན་པའི་སྒང་ལ་ཀོང་པོར་ལས་ཀར་ཞུགས་དུས་
ལམ་བར་དུ་རླངས་འཁོར་གྱི་ལམ་འགག་ནས་ཉིན་གཉིས་ཙམ་རྡོག་ཁྲེས་འཁུར་
ནས་འགྲོ་དགོས་བྱུང་རུང་དཀའ་ལས་ཀྱི་སྣང་བ་མེད། དངོས་གནས་མིའི་ན་སོ་
ཟེར་བ་དེ་དཔེ་རེད། ལོ་རྒས་ནས་ཟས་ཀྱི་དང་ཁ་ཡང་ཤོར། ལུས་ཀྱི་ཤེད་
ཤུགས་ཀྱང་ཉམས་”ཞེས་བཤད་པས་རྒད་པོ་ཉི་མས་“ཚེ་རིང་ལགས། ན་སོ་
རྒས་ནས་ཡོད་ཚད་གཞོན་དུས་དང་མི་འདྲ་བ་འགྲོ་བ་ཀུན་ལ་དར་བ་ཞིག་རེད།
ངས་བྱས་ན་ང་ཚོའི་མི་ཚེ་འདི་གང་མིན་ཚད་ཀྱི་ཡག་པོ་རེད། སྔོན་མ་གཞོན་
ནུའི་དུས་ལ་འཚོ་བ་དེ་ཙམ་ཡག་པོ་མེད་རུང་ད་ཆ་རྒན་ཡོལ་ཞུས་ནས་སྔར་
བཞིན་རྒྱལ་ཁབ་ནས་ཆག་དོགས་མེད་པའི་གླ་ཆ་མགོ་བོ་བསྙས་བཞག་ལ་ལེན་རྒྱུ་
ཡོད། མི་ཟེར་མཁན་དེ་ཆོག་ཤེས་མ་ཐུབ་ན་འདོད་བློ་ཚིམ་རྒྱུ་ག་ནས་ཡོད་”
ཅེས་བཤད། །
ཚེ་རིང་གིས་རྒད་པོ་ཉི་མའི་སྐད་ཆ་དེ་དག་བློ་ལ་འཐད་པོ་བྱུང་སྟེ་མགོ་བོ་
ལྕོག་ལྕོག་བྱས་ཏེ་“ཉི་མ་ལགས། དངོས་གནས་ཁྱེད་རང་སྔོན་མ་ང་ཚོ་ལས་
204



ཇ་ཁང་ནང་གི་ཉེན་རྟོག་པ།
ཁུངས་སུ་སྡོད་དུས་ནས་བློ་བག་ཡངས་པོ་ཡོད་པ་དེར་འགྱུར་བ་བྱུང་མི་འདུག
སྐུ་ཚེ་རིང་པོ་ཡོང་བ་འདུག་”ཅེས་ཤོད་ཀྱིན་སླར་ཡང་“ཉི་མ་ལགས། དེ་རིང་
གླིང་སྐོར་མཇུག་མ་འགྲིལ་གོང་ངས་ཟ་ཁང་ལ་གདན་འདྲེན་ཞུས་ཆོག ཁྱེད་
རང་ལ་ཕེབས་མྱོང་ཡོད་པའི་ཟ་ཁང་ཡག་པ་ཡོད་ན་དེ་གར་འཁྲིད་གནང་དང་”
ཞེས་ཟེར་བས། རྒད་པོ་ཉི་མས་ “ཨོའོ། བྱས་ན་ཡག་པོ་བྱུང༌། ཐུབ་བསྟན་
ལགས་དང་ མིག་ དམར་ལགས་ ཀྱིས་ གསུངས་ པའི་ དགོད་ བྲོའི་ གཏམ་ ལྟར།
ངས་ཁྱེད་རང་ཟ་ཁང་ལ་གདན་འདྲེན་ཞུས། ཁྱེད་རང་གིས་ཕྱག་དངུལ་གཏོང་
རྒྱུ་དེ་རེད་པཱ”ཞེས་བཤད་པས་ཁོང་ཚོ་ཚང་མ་གད་མོ་ཤོར། དེ་ནས་གོམ་པ་
བཅུ་ཕྲག་ཁ་ཤས་སོང་མཚམས་རྒད་པོ་ཚེ་རིང་གིས་“ཝ་ཡེ་གཟིགས་དང་། ཕ་
གིར་ཕེབས་གནང་དོ”ཞེས་“བཀྲ་ཤིས་འདོད་རྒུའི་ཟ་ཁང་”ཞེས་པའི་སྒོ་བྱང་
ཆེན་པོ་བཀལ་བའི་ཟ་ཁང་ཞིག་ལ་མཛུབ་མོ་བཙུགས། །
རྒད་པོ་ཉི་མས་“འོ་རྫི། དངོས་གནས་ཟ་ཁང་ཕ་གིའི་མིང་དེའི་རྫིག་པ་ལ་
ཨཱ། ཨ་ཇོ་རང་གིས་ཟ་ཁང་ལ་ཁྲིད་ན་རྫིག་ས་ཞིག་ལ་མ་གཏོགས་ག་ནས་འཁྲིད་
པཱ”ཞེས་ཀུ་རེའི་ངང་བཤད་པས་རྒད་པོ་ཚེ་རིང་གིས་“མིང་ཕ་གི་དངོས་གནས་
རྫིག་པོ་འདུག ཡིན་ནའི་ཟླ་བ་གཅིག་གི་མིང་རྫིག་པོ་དེ་འདྲ་མིན་པ་ཤོག་”ཅེས་
བཤད། རྒད་པོ་ཉི་མས་ཁ་ཚུར་ཕྱོགས་ནས་ཡ་མཚན་པའི་རྣམ་འགྱུར་སྟོན་
བཞིན་དུ་“ག་རེ། ད་ལྟ་ཁྱེད་རང་གིས་ཟ་ཁང་ཕ་གིའི་ནང་ལ་འགྲོ་གསུང་གི་
འདུག་ག ད་ཡང་མིང་རྫིག་པོ་འདི་ཟླ་བ་གཅིག་དེ་འདྲ་མིན་པ་ཤོག་ཅེས་ག་རེ་
གསུང་གི་ཡོད་པཱ་”ཞེས་བཤད། རྒད་པོ་ཚེ་རིང་གིས་“ངས་ཟ་ཁང་ཕ་གི་ད་ལྟ་
ག་འདྲ་ཡོད་མིན་ཤེས་མ་སོང་། ཡིན་ནའི་ང་ཚོ་བོད་རིགས་ཀྱིས་བཙུགས་པའི་
ཟ་ཁང་མང་པོ་ཞིག་མིང་རྫིག་པོ་ཡོད་རུང་ཁུངས་འཁྱོལ་ཁག་པོ་བྱེད་ཀྱི་འདུག་ག
འོ་ན་ཁྱེད་རང་གིས་དེའི་རྒྱུ་མཚན་མཁྱེན་གྱི་ཡོད་པས་”ཞེས་བཤད།
རྒད་པོ་ཉི་མས་“བྱས་ན་ཁྱེད་རང་གིས་གསུངས་དང་། རྒྱུ་མཚན་ག་རེ་
རས་”ཞེས་བཤད་པས་རྒད་པོ་ཚེ་རིང་གིས་“ སྟབས་བདེ་པོ་རེད། རྒྱུ་མཚན་
205



ཉམ་ཆུང་བུ་མོའི་ལས་དབང་།
མང་པོ་ ཞེ་ དྲག་ མེད། ཁྱེད་ རང་ གསན་ དང་། ང་ ཚོ་ བོད་ རིགས་ ཟ་ ཁང་
འཛུགས་མཁན་མང་པོ་ཞིག་གིས་ཟ་ཁང་བཙུགས་མ་ཐག་ཁེ་འབབ་ཆེན་པོ་ཡོང་
རྒྱུའི་རྩིས་བརྒྱབ་ནས་གོང་དང་མི་འཚམ་པའི་ཁ་ལག་བཙོངས་སྟབས་ཟ་ཁང་ལ་
ཡོང་མཁན་ཚོ་ཐེངས་གཅིག་རང་ལ་སྣ་ཁུང་བརྡབས་ནས་མཐར་ཟ་ཁང་སྒོ་རྒྱག་
དགོས་ཐུག་གི་ཡོད། བྱས་ཙང་ཟ་ཁང་ཁ་ཤས་ཀྱིས་མིང་རྫིག་པོ་ག་འདྲ་ཟེ་དྲན་
ཏེ་བཏགས་པ་ཡིན་ནམ་སྙམ་པ་དེ་ཚོ་ཟླ་བ་ཡང་འགོར་གྱི་མི་འདུག་”ཅེས་བཤད།
རྒད་པོ་ཉི་མའི་སེམས་ལ་མི་ཁ་ ཤས་ཀྱིས་ཤ་འབྲས་ཚོང་མཁན་ཟ་ཁང་འགའ་
རེར་“གསུམ་དྲུག་དགུ་”ཞེས་ཤ་ཏིག་ཁ་གསུམ་དང༌། ཞོག་ཁོག་དྲུག འབྲས་
རྡོག་དགུ་ལས་མི་འདུག་ཅེས་འཕྱ་དམོད་བྱེད་པ་འདི་ཚོ་མིང་རྫིག་དོན་སྟོང་གི་
ཟ་ཁང་དེ་ཚོའི་གྲས་ཡིན་པ་འདྲ་སྙམ་མོད། འོན་ཀྱང་དེའི་སྐོར་མ་བཤད་པར་
ལག་གི་མ་ཎི་ཡང་སྐོར་མཚམས་བཞག་སྟེ་ “འ་རྫི། ཚེ་རིང་ལགས་ཁྱེད་རང་
དངོས་གནས་ལས་སླ་པོ་མི་འདུག་ག རྒན་ཡོལ་ཞུས་ནས་ཁྱེད་རང་གིས་སྤྱི་
ཚོགས་ལས་རིགས་ལ་བརྟག་དཔྱད་ཞིབ་འཇུག་ཞེ་དྲག་གནང་འདུག་ག་”ཞེས་
བཤད།
རྒད་པོ་ཚེ་རིང་གིས་“ཉི་མ་ལགས། དོན་དེ་འདྲ་ཞིག་ལ་སྤྱི་ཚོགས་བརྟག་
དཔྱད་ཟེར་རིན་གང་ཡོད། དེ་ལས་ད་དུང་ཁྱད་མཚར་བ་མང་པོ་ཐོས་རྒྱུ་འདུག
ཁྱེད་རང་གསན་… ”ཞེས་ཤོད་མཚམས་དེར་སླེབས་སྐབས་ཚེ་རིང་གི་བཟའ་
ཟླ་དཔལ་སྐྱིད་ཀྱིས་ཚེ་རིང་ལ་མ་འདོད་པའི་མིག་ཟུར་བལྟས་ཤིང་། “གཡུགས་
ཞོག དེ་འདྲའི་སྨྲ་བ་མང་བ་ལ། རང་ཇུས་མི་ཤེས་མི་ཇུས་བྱེད་ལ་མཁས་ཟེར་
བ་དེ་འདྲ་བྱེད་མི་ཉན། སོ་སོའི་ལྟོ་གོས་ཁུངས་འཁྱོལ་ཙམ་ལས་མེད་པར་མི་
གཞན་གྱི་ལས་ཀར་བཤད་པ་གཏོང་རྒྱུ་རང་ཡོང་ང་། ཁྱེད་རང་འཇོན་པོ་ཡོད་
ན་ཟ་ཁང་ཞིག་ཚུགས་དང་། ཁྱེད་ཚོའི་ལས་རོགས་སྤེན་པས་ཀོང་པོར་ཟ་ཁང་
ཞིག་བཙུགས་ནས་ས་འབར་གནམ་འབར་བྱུང་སྟེ་ད་ལྟ་བརྒྱད་གཅིག་གྲོང་རྡལ་
དུ་ནང་མ་ཁང་རྒྱ་ཆེན་པོ་ཞིག་ཀྱང་བཙུགས་ཏེ་སྐད་གྲགས་འདུག་ག རྒན་ཡོལ་
206



ཇ་ཁང་ནང་གི་ཉེན་རྟོག་པ།
ཞུས་པ་འདྲ་འདྲ་ཡིན་ན་ཁོང་ནང་བཞིན་གྱིས་དང་”ཞེས་བཤད་པས་རྒད་པོ་ཉི་
མ་ཁ་སྐྱེངས་ཏེ་ཅི་ཡང་ཤོད་མ་ཐུབ་པ་དང་། ཚེ་རིང་གིས་“འོ། ད་འགྲིག་སོང་།
ང་རང་བཙོངས་ནས་མ་རྩ་ཡོང་ཐབས་བྱས་ན་མ་གཏོགས་ཟ་ཁང་གང་འདྲ་ཟེ་
འཛུགས་དགོས་རས། “ ཕོ་རྒོད་པ་ལས་གཉིད་སྐྱིད་པ་དགའ་” ཟེར་བ་རེད།
དེ་ལས་བཟོ་གྲྭ་ནས་སྤྲད་པའི་ཟླ་རེའི་གླ་ཆ་དེ་བླངས་ནས་སྣང་བ་སྐྱིད་པོ་བྱས་
བསྡད་ན་དགའ་གི་རེད་”ཅེས་བཤད་ཅིང༌། དེ་ནས་གོམ་པ་བརྒྱ་ཙམ་མདུན་ལ་
སོང་རྗེས་“བཀྲ་ཤིས་འདོད་རྒུའི་ཟ་ཁང་”ཟེར་བའི་སྒོ་ཁར་འབྱོར།
ཁོང་གསུམ་པོ་ཟ་ཁང་དེའི་ནང་ཡར་འཛུལ་སྐབས་སྒྲ་བསྐྱེད་སྒམ་ཆུང་
ནས་སྐད་ཤུགས་གང་ཡོད་ཀྱིས་དེང་དུས་དར་སོ་ཆེ་བའི་གཞས་སྒྲ་གྲགས། ཁང་
པའི་མདོ་རུ་སྦི་རག་འཐུང་མཁན་ཕོ་གཞོན་ལྔ་ཡོད་པ་རྣམས་ཕན་ཚུན་ཞབས་
དག་འགྱོགས་ཀྱིན་གླང་ཆེན་སྨྱོན་པ་ཆུ་ལ་ཤོར་བ་ལྟར་བྱེད་པ་མཐོང་ལ་སྦག་
ཅོག་འོག་ ཏུ་ ཤེལ་དམ་ སྟོང་ པ་ དབྲིལ་ནས་བཞག་པ་དང་། ཁ་ འཕྱིད་ལག་
འཕྱིད་བྱས་པའི་ཤོག་རོའི་ཕུང་གསོག་ཅིག་ཡོད་པ་མཐོང༌། ཡང་ཁང་པའི་ཟུར་
ཞིག་ཏུ་བལྟ་སྐབས་ཁོང་ཚོའི་མིག་ལམ་དུ་བར་བཅད་འཐེན་ནས་བཟོས་པའི་
ཁང་ཆུང་མུ་ཟིའི་སྒམ་ཆུང་འདྲ་བ་ཞིག་ཡོད་པའི་ནང་སྨད་གཡོག་ལྗང་ཁྲ་གོན་
ཞིང༌། སྟོད་གོས་སྲབ་མོ་ལས་ནུ་མ་འབུར་ཚུགས་སུ་མངོན་པའི་གཞོན་ནུ་མ་
ཞིག་གིས་ཁ་སྤུ་ཐ་ཐོར་བཞག་པའི་སྐྱེས་པ་ཞིག་ལ་སྦི་རག་གི་གྷི་ལ་སི་བཏེགས་
ནས་“ཅོག ཡིན་ད། བཟི་རྫུ་མ་བྱེད། ད་གིན་ཅོག་རང་གིས་ཆང་འཐུང་ཤེད་
ལ་ཡ་གཅོག་མཁན་ཁག་པོ་རེད་ཟེར་གྱི་འདུག་ག་”ཞེས་བརྗོད་ཅིང་། སྐྱེས་པ་
དེས་“ཡིན། ངས་དེ་ག་རང་བཤད་པ་ཡིན། ཆང་ཁས་བཏུངས་ཀྱང་རྩིས་རིག་
པ་ཟེར་བ་རེད། རང་ཡང་འཐུངས་ཤིག དོ་དགོང་འདི་སྐད་མ་རྫོགས་བར་ལ་
ལོག་གི་མིན་”ཞེས་བརྗོད་ཀྱིན་གཞོན་ནུ་མ་དེར་མཇིང་སྐོར་གཏོང་བ་དེ་སྒོ་ཡོལ་
སྲབ་མོའི་ཟུར་ནས་གསལ་བར་མངོན།
རྒད་པོ་གཉིས་ཀྱིས་དགོད་འཛུམ་ཤིག་ཤིག་བྱས་པ་ལས་ཅི་ཡང་མ་བཤད་
207



ཉམ་ཆུང་བུ་མོའི་ལས་དབང་།
པར་ཞབས་ཞུ་མ་གཞན་ཞིག་ཡོང་རྒྱུར་སྒུག འོན་ཀྱང་དེ་གར་གཞོན་ནུ་མ་
གཅིག་པུ་དེ་ལས་མཐོང་རྒྱུ་མེད་ལ་ད་དུང་ཡོལ་བའི་ནང་དུ་ཡོད་པའི་གཞོན་ནུ་
མ་དེས་ཁ་སྤུ་ཐར་ཐོར་སྐྱེས་པའི་སྐྱེ་བོ་དེའི་ པང་ ཁར་ སྡོད་ཙམ་བྱེད་པའང་
མཐོང་བས་རྒད་པོ་གཉིས་རང་དབང་མེད་པར་གད་མོ་ཤོར། རྨོ་བོ་དཔལ་སྐྱིད་
ཀྱིས་ཁ་ཚུར་གཅུས་ནས་“འ་རྫི་དེ་འདྲའི་སྐྱུག་བྲོ་བ་ལ། མི་ལ་ངོ་ཡང་ཚ་གི་མེད་
པ་འདྲ། ང་ཚོ་ཕེབས་དོ”ཞེས་ཐོན་རྩིས་བྱས། སྐབས་དེར་རྒད་པོ་ཚེ་རིང་
གིས་“ཝ་ཡེ་བུ་མོ། ང་ཚོ་ལ་ཇ་མངར་མོ་ཇ་དམ་ཆུང་བ་ཞིག་དང་། ཤ་འབྲས་
སྡེར་མ་གསུམ་འཁྱེར་ཡོང་རོགས་”ཞེས་བཤད། གཞོན་ནུ་མ་དེས་འབོད་སྐད་
དེ་ཐོས་མ་ཐག་མར་དོན་ཡོང་ནས་འཛུམ་ཙམ་བྱས་ཏེ་“སྤོ་བོ་ལགས། དགོངས་
པ་མ་ཚོམས། ང་ཚོའི་འདི་རུ་སྦི་རག་མ་གཏོགས་གཞན་དག་འཚོང་རྒྱུ་མེད་”
ཅེས་བཤད། །
རྒད་པོ་ཉི་མས་བསྟན་བཤིག་སློང་བཞིན་དུ་“འ་རྫི་བུ་མོ། དེ་འདྲ་ཟེར་རྒྱུ་
ཨ་ཡོད། བྱས་ན་ཁྱེད་ཚོའི་ཟ་ཁང་གི་སྒོ་བྱང་ཐོག་ལ་“བཀྲ་ཤིས་འདོད་རྒུའི་ཟ་
ཁང་”ཞེས་བྲིས་འདུག་ག རྩེད་མོ་རྩེད་པ་རེད་པས། དེའི་གོ་དོན་ག་རེ་རེད་
དོམ་”ཞེས་བཤད། རྒད་པོས་སྐད་ཆ་དེ་དག་ཀུ་རེའི་ཚུལ་གྱིས་བཤད་ནའང་
གཞོན་མ་དེ་གཤིས་ཀ་དེ་ཙམ་ཡག་པོ་མེད་པས་བྱས་སམ་ཡང་ན་སྐྱེས་པ་དེ་དང་
མཉམ་དུ་སྦི་རག་བཏུངས་ནས་བློ་ཁོག་ཆེ་རུ་ཕྱིན་པ་ཡིན་མི་ཤེས་ཏེ། ཁོ་མོས་ཁྲོ་
བའི་རྣམ་འགྱུར་སྟོན་བཞིན་དུ་“ཝ་ཡེ་སྤོ་བོ་ལགས། ཟ་ཁང་འདི་ལ་བཀྲ་ཤིས་
འདོད་རྒུ་ཟེར་ནའང་འདྲ། བཀྲ་ཤིས་མྱོང་རྒུ་ཟེར་ནའང་འདྲ། མིང་དེ་སྦྱིན་
བདག་གིས་བཏགས་པ་རེད། འགྲེལ་བཤད་དགོས་ན་སྦྱིན་བདག་འཚོལ་བར་
རྒྱུག སྤོ་བོ་རང་ཁྱད་མཚར་པོ་ཞིག་འདུག མི་ལ་བརྙས་བརྐོས་ནས་ཕན་
ཐོགས་ག་རེ་འདུག ཟ་ཁང་ནང་ལ་ཕྱིན་ནས་འདོད་པར་སོང་ན་ཟ་འཐུང་བྱས།
མ་ཕྱིན་ན་འགྲོ་བ་ལས་ཟ་ཁང་གི་མིང་ལ་འགྲེལ་བཤད་རྒྱོབས་ཤོག་ཟེར་མཁན་
མཐོང་མ་མྱོང་”ཞེས་གྲོད་པ་ཁ་ཤོར་བ་ལྟར་བཤད་པས་རྒད་པོ་ཉི་མ་ཅི་ཤོད་
208



ཇ་ཁང་ནང་གི་ཉེན་རྟོག་པ།
འདི་ཤོད་མེད་པར་ལུས།
སྐབས་དེར་རྒད་པོ་ཚེ་རིང་གི་བཟའ་ཟླ་དཔལ་སྐྱིད་ཁོང་ཁྲོ་ཆེན་པོ་ལངས།
ལག་གཡོན་མར་བཟུང་བའི་ཕྲེང་བ་ཡང་ཅོག་ཙེའི་ཐོག་བཞག ལག་གཡས་
པས་ཅོག་ཙེའི་ཐོག་“ཏག ཏག ཏག” ཅེས་ གཞུ་བཞིན་དུ་ “ག་རེ་དམས།
གཞང་འཚོང་མ། ཁྱོད་ལ་མི་རྒན་པར་གུས་ཞབས་མེད་པའི་སྐད་ཆ་སྡུག་རིགས་
ངན་ཚད་དེ་འདྲ་ཤོད་རྒྱུ་ཡོད་འགྲོ་བསམས་པ་མ་བྱུང༌། ..………”ཞེས་བཤད་མ་
ཐག་གཞོན་ནུ་མ་དེས་“མཐུ་ཡེ། རྨོར་ཏོ། རྨོར་ཏོ་ཁྱོད་རང་གཞང་འཚོང་མ་
ཡིན་འགྲོ། ལམ་ཁར་གོམ་པ་རྒྱག་ཐུབ་ལ་མི་ཐུབ་ཆགས་ཀྱང་སྤོར་ཏོ་གཉིས་
འཁྲིད་རྒྱུ་འདུག་ག་”ཞེས་བཤད་པས་དཔལ་སྐྱིད་དེ་བས་རབ་ཏུ་ཁྲོས་ཏེ་“ག་རེ་
དམས། ང་གོམ་པ་རྒྱག་ཐུབ་ལ་མི་ཐུབ་ཟེར་ཁྱོད་ཀྱིས་ གསོས་པ་ ཡིན་པས།
ཁྱོད་མར་དོན་ཤོག་དང༌། སུ་ གཞང་འཚོང་མ་ཡིན་མིན་བལྟས་ཆོག་” ཅེས་
བརྗོད་ཅིང་། རྒད་པོ་ཚེ་རིང་ལ་“སྤོ་བོ། མགྱོགས་པོ་110ལ་ཁ་པར་རྒྱོབས་”
ཞེས་བཤད།
སྨད་གཡོག་ལྗང་ ཁྲ་ གྱོན་ པའི་ ཞབས་ཞུ་མ་དེས་ཁྲེལ་དགོད་བྱེད་ ཀྱིན་
“ཧིན་རྒྱོབས་དང༌། ཁ་པར་རྒྱོབས། ང་གཞང་འཚོང་མ་རེད་ཅེས་རྨོར་ཏོ་ཁྱོད་
རས་བཤད་བྱུང་ང་། གཞང་འཚོང་མ་ཡིན། ཁྱོད་རའི་སྤོར་ཏོ་འདི་རུ་བཞག་
ན་ངས་གཞང་བཙོང་ཆོག ག་རེ་བྱེད་རྒྱུ་ཡོད་དམ་” ཞེས་བཤད་པས་རྨོ་བོ་
དཔལ་སྐྱིད་ག་ཟེར་འདི་ཟེར་མེད་པར་ལྟག་ཁུང་དུ་ཁུ་ཚུར་ཞིག་ཕོག་པ་ལྟར་
བཟི་འཐོམ་འཐོམ་དུ་ལུས་ཤིང་། ཡང་གློ་བུར་དུ་གཉིད་བསད་པ་ལྟར་“དམས།
ཁྱོད་རས་གཞང་འཚོང་དང་ངས་བལྟས་ཆོག་” ཅེས་ཤོད་ཀྱིན་ཅོག་ཙེའི་ཐོག་
བཞག་པའི་ཐ་མག་རྡབ་སྣོད་དེ་ཤེད་ཀྱིས་ཞབས་ཞུ་མ་དེའི་ཕྱོགས་སུ་འཕངས། །
རྒད་པོ་ཉི་མས་“ད་གཡུགས་ཞོག བཟང་པོ་ལ་དམའ་འབེབས་དགོས་ན་
ངན་པ་ལ་ཁ་ཡ་བྱོས་ཟེར་བ་རང་རེད། ང་ཚོ་འགྲོ་”ཞེས་ཚེ་རིང་བཟའ་ཚོར་
སྐུལ་མ་བྱས་ ཐོག་ཡར་ལངས་ཏེ་སྒོ་ཕྱིར་ཐོན། སྨད་གཡོག་ལྗང་ཁྲ་གྱོན་པའི་
209



ཉམ་ཆུང་བུ་མོའི་ལས་དབང་།
ཞབས་ཞུ་མ་དེས་ངར་སྐད་སྒྲོག་བཞིན་ཁོང་ཚོའི་རྗེས་སུ་རྒྱུག་ཡོང་ནས་“རྨོར་ཏོ།
སྤོར་ཏོ། ག་རེའི་བཟང་པོ་དང་ངན་པ། སྤོ་བོ་རྨོ་བོ་ཁྱེད་ཚོའི་གྲས་ཀྱང་མི་དྲག་
པ་ཞིག་ག་ནས་ཡིན། མ་ཎི་ལག་པར་འཁྱེར་ནས་ཉིན་ལྟར་འཁྱམས་འགྲོ་མཁན་
རྒན་འཆལ་ལངས་པ་རྐྱང་རྐྱང་མ་རེད་པས། ཁ་ནས་རྩེ་སྐོར་དང་གླིང་སྐོར་
ཡིན་ཟེར་བ་ལས་དོན་དུ་ང་མིན་ན་སུ་ཞིག་ཡིན་སྙམ་སྟེ་འགྲོ་མཁན་དེ་ཚོ་རེད་”
ཅེས་ཟེར་ཞིང༌། ལག་ཏུ་འཁྱེར་བའི་སྦི་རག་ཤེལ་དམ་སྟོང་པ་དེ་རྒད་འཁོགས་
གསུམ་པོའི་རྗེས་སུ་ཏིང་སྒྲ་དང་བཅས་ཏེ་འཕངས། ཟ་ཁང་གི་སྒོ་འགྲམ་ནས་
ཡར་འགྲོ་མར་འགྲོ་བྱེད་མཁན་ཁག་གཅིག་གིས་འགྲོ་མཚམས་བཞག་ནས་ཟ་
ཁང་ནང་བལྟས་པས་ཡང་གཞོན་ནུ་མ་དེས་སྒོ་ཡོལ་གྱི་ཟུར་ནས་མགོ་བོ་མར་
བཏོན། མིག་འབུར་ཚུགས་སུ་ལྡིར་ནས་“ག་རེ་ལྟ་རྒྱུ་འདུག ལྟས་ངན་མཐོང་
གི་ཡོད་པ་འདྲ་”ཞེས་བཤད་པས་འགྲུལ་བཞུད་པ་དེ་ཚོས་ལན་ཅི་ཡང་མ་བརྒྱབ་
པར་མདུན་དུ་སོང་།
དེ་དུས་གཞོན་ནུ་མས་སྦི་རག་བཏེགས་པའི་སྐྱེས་པ་དེ་ནི་སྐྱུག་མེར་གྱི་ཟུག་
རྔུ་ལྡང་སྟེ་ལག་གཡས་པས་ཕོ་བ་གནོན་བཞིན་དུ་ཅོག་ཙེའི་ཐོག་མགོ་བོ་སྒུར་
ནས་བསྡད་ཡོད་པ་དང་། ཤིས་ཀྲོང་རྫ་མདོག་ཅིག་གོན་པའི་བྲང་ཁར་སྦི་རག་
གིས་རློན་རྐྱང་ཆགས་པའི་ཐོག་ཐ་མག་གི་གོ་ཐལ་རྫོབ་རྫོབ་སྦྱར་ནས་ཕུག་རོན་
གྱི་སྐྱག་པ་བྱུགས་པ་ལྟར་མངོན། གཞན་དག་སྦག་ཅོག་ཅིག་ལ་འཁོར་བའི་སྦི་
རག་འཐུང་མཁན་ལྔ་པོ་དེ་དག་ནི་ར་རོས་མྱོས་ཏེ་ཙོག་པུར་སྡོད་མི་ཐུབ་པར་
གདན་བཀྱག་རྟ་མགོ་མའི་ཐོག་ལ་ལ་ཁ་བུབ་ལོག་ནས་བསྡད་ཡོད་ཅིང་། ལ་
ལསགན་རྐྱལ་དུ་ཉལ་ཏེ་ད་དུང་སྐད་ཤུགས་ཆེན་པོས་ “སྙིང་སྡུག སྦི་རག་
འཁྱེར་ཤོག་དང་”ཞེས་སྐད་ཅོར་རྒྱག་པ་ལས་ད་ལྟ་གཞོན་ནུ་མ་དེ་དང་རྒན་རྒོན་
ཁ་རྩོད་དྲག་པོ་ཤོར་བ་ལ་དོ་སྣང་ཙམ་མི་བྱེད། དེ་ནི་སྦི་རག་འཐུང་མཁན་དེ་
ཚོར་གནས་ཚུལ་དེའི་གྲས་རྟག་ཏུ་ཐུག་སྟེ་ཡ་མཚན་མི་བྱེད་པའམ་ཡང་ན་རང་
དང་འབྲེལ་བ་མེད་སྟབས་སྣང་བར་མ་བཞག་པ་ལས་མ་འདས།
210



ཇ་ཁང་ནང་གི་ཉེན་རྟོག་པ།
རྒད་པོ་ཚེ་རིང་ཁོང་ཚོ་ཟ་ཁང་དེ་ནས་བྲལ་ཏེ་རྒྱང་ཙམ་སོང་རྗེས་ཚེ་རིང་
གིས་“ལྟས་ངན། ཨ་ཅེ་སྡུག་ཅག་འདི་འདྲ་ཐུག་པ་དང་པོ་ཡིན། ཅོག་ཉི་མ་
ལགས། ང་ཚོ་ད་ནངས་ནས་ལྟོ་ཆས་ཟ་རྒྱུ་མ་བྱུང་། ད་མདུན་ལ་ཕེབས་དོ།
ཟ་ཁང་གཞན་དག་ཅིག་བཙལ་ཆོག་”ཅེས་བཤད་མཚམས་ལམ་གསུམ་མདོ་ཁ་
ཞིག་ཏུ་ སླེབས་ སྐབས་ གཡས་ ངོས་ནས་ “ ལ་ ཡེ་ ཅོག་ ཉི་ མ་ ལགས་” ཞེས་ པའི་
འབོད་སྒྲ་ཞིག་ཐོས། རྒད་པོ་ཉི་མས་ལྟ་སྐབས་སྐད་འབོད་བྱེད་མཁན་དེ་ནི་
གླིང་སྐོར་དུ་ངོ་ཤེས་ནས་ཟླ་བ་ཁ་ཤས་སོང་བའི་ཆོས་གྲོགས་ནོར་བུ་ཡིན། ཁོས་
མདུན་དུ་ཡོང་རྗེས་ “ཅོག་ཉི་མ་ལགས། ཉིན་ཤས་ཐུག་མ་བྱུང་དཱ། དེ་རིང་
ཕྱག་ཤོ་གནང་བར་འཁྱུག་ཙམ་ཕེབས་དོ”ཞེས་ཟེར་ཞིང༌། རྒད་པོ་ཉི་མས་ཚེ་
རིང་ཁོང་གཉིས་ཕན་ཚུན་ངོ་སྤྲོད་བྱས་པ་དང་། དེ་རྗེས་ཁོང་ཚོ་ཁ་འཆམ་སྟེ་
ཤར་རེར་ཁང་སྐྱིད་བཟང་མོ་ཞེས་པའི་ཟ་ཁང་ཆུང་ངུ་ཐོག་སོ་གཉིས་བྱས་པ་
ཞིག་གི་ནང་འཛུལ། །
རྒད་པོ་ཚེ་རིང་གིས་“ད་ཚང་མ་ལྷོད་དེ་བཞུགས་རོགས། མི་རེས་ཚལ་སྣ་
ཁ་རེ་གདམ་རོགས་”ཞེས་བཤད་པས་ཁོང་ཚོ་མི་གསུམ་གྱིས་ཤ་ཚལ་མི་འདྲ་བ་རེ་
བདམས་པ་དང༌། ཚེ་རིང་གིས་ལ་ཕུག་དང་ཚག་ཤ་རྡོག་བཙོས་བརྒྱབ་པའི་
ཐང་ཞིག་བསྐྱར་དུ་མངགས། རྒད་པོ་ཉི་མས་“འོ་རྫིས་ཁོང་ཚོ། རྨོ་བོ་དཔལ་
སྐྱིད་ལགས་ཀྱིས་བཞེས་ཚལ་གདམ་མ་སོང་དཱ་”ཞེས་བཤད་པས་ཚེ་རིང་གིས་
“གཡུགས་ཞོག རྨོ་བོ་དེ་རིང་ཤ་ཟ་གི་མིན་ཟེར་གྱིས། ངས་བག་ཚ་མར་ཁུ་
མངགས་ཡོད་” ཅེས་ ཟེར། ཁོང་ཚོ་ལྟོ་ཆས་ རྒྱགས་ཚད་ ཟས་རྗེས་ ནོར་ བུས་
“ཆོས་གྲོགས་ཉི་མ་ལགས། ད་ལྟ་ཕྱིར་ལོག་ཕེབས་ཀྱང་ནང་ལ་ཕྱག་ལས་ནི་ཡོག་
མ་རེད། ཕྱག་ཤོ་ཤོ་ཕོར་ཁ་ཤས་བསྐྱོན་དོ”ཞེས་བཤད་པས་རྒད་པོ་ཉི་མས་
“རེད། དེ་རིང་ངའི་ལས་རོགས་རྙིང་པ་ཚེ་རིང་ཡང་ཡོད་པས་ང་ཚོ་གསུམ་
འཛིང་འཁྲུག་པོ་ཤོ་ཕོར་ཁ་ཤས་བརྒྱབ་ནས་མི་སུ་རླུང་རྟ་མཐོ་བ་འདུག་བལྟས་
ཆོག་”ཅེས་བཤད། དེ་ནས་ཁོང་ཚོས་ཐོག་ཀའི་སྒང་དུ་ཤོ་ཁང་ཞིག་ཡོད་པའི་
211



ཉམ་ཆུང་བུ་མོའི་ལས་དབང་།
ནང་སོང་རྗེས་གསུམ་འཛིང་འགོ་བཙུགས། རྒད་པོ་ཉི་མས་“ཡ། ང་ཚོའི་ནང་
ནས་ལོ་ཆུང་བ་ནོར་བུ་རང་རེད། ཆུ་ཚོད་གཉིས་པ་ཡོལ་ཟིན་པས་སྔ་དྲོ་ཆེ་དང་
དགོང་དྲོ་ཆུང་ཟེར་བ་རེད། ཁྱེད་ཀྱིས་འགོ་ཚུགས་”ཞེས་བཤད་མ་ཐག་ནོར་
བུས་ཤོ་ཕོར་ཡར་བླངས་མ་ཐག་“ཚུགས་བཟང༌། ཚུགས་བཟང་། ཤོ་པ་ར་
རྒྱག་མཁན་ནོར་བུ་ཡིན། དངུལ་ཉིན་གང་བསྡུ་མཁན་ནོར་བུ་ཡིན་”ཞེས་ཤོ་
ཕོར་བརྡབས་ཏེ་མཛུབ་མོས་མནན་བསྡད་པས་རྨོ་བོ་དཔལ་སྐྱིད་ཀྱིས་“འ་རྫིས་
ཁོང་ཚོ། སྟོང་ཤོ་མ་རྒྱག སྔོན་ལ་འཛུགས་ཆང་རེ་མཆོད་དགོས་རེད་པཱ་”ཞེས་
བཤད། རྒད་པོ་ཚེ་རིང་གིས་“འོ་རེད། སྔོན་ལ་འཛུགས་ཆང་བྱས། དེ་ནས་
ཤོ་རྒྱུན་ག་འདྲ་གནང་གཱ། སྒོར་ཙག་ཙིག་མ་བཙུགས་ན་ཡང་ཉོབ་མདངས་
སླེབས་ཀྱི་རེད་”ཅེས་བཤད་པས་རྒད་པོ་ཉི་མས་“ད་ག་རེད། དགུ་མ་བཟོས་ཏེ་
ལ་རེ་ཐོན་ན་སྒོར་བཅུ་བྱས། དེ་མིན་ལ་ཐོན་ན་སྒོར་ལྔ་རེ་གྱིས། ག་འདྲ་འདུག
ཆེ་དྲགས་མ་སོང་ངམ་”ཞེས་ཟེར་བས་ཤོ་རོགས་གཉིས་པོས་དུས་གཅིག་ཏུ་ཏག་
ཏག་རེད། ཆེ་མིན་ཆུང་མིན་གྱི་རྒྱུན་དངུལ་དེ་འདྲ་ཞིག་གིས་འགྲིག་གི་རེད་
ཅེས་བཤད། ཁོང་ཚོ་རྒྱུན་དངུལ་གཏན་འཁེལ་བཟོས་པ་དང་། ཆང་དཀར་
བཏེགས་ནས་གསུམ་སྒྲོན་མཉེས་དག་རེ་བཏུངས་རྗེས་ཤོ་འགོ་བཙུགས། །
ནོར་བུས་སླར་ཡང་ “ཚུགས་བཟང་། ཚུགས་བཟང༌། ཤོ་ པ་ར་ རྒྱག་
མཁན་ནོར་བུ་ཡིན། དངུལ་ཉིན་གང་བསྡུ་མཁན་ནོར་བུ་ཡིན།………..”ཞེས་ཤོ་
བཤད་བརྒྱབ་མཚམས་རྒད་པོ་ཉི་མས་ “ཨོ་ཨོ། ཨ་ལད་ཏོག་ཙམ་སྒུག་ཨང་།
ཤོ་བཤད་དེ་འདྲ་ངའི་རྣ་བར་ཐོས་པ་དང་པོ་ཡིན། སྔོན་ལ་མཉེས་དག་ཅིག་
གནང་དགོས་”ཞེས་བཤད་པས་ནོར་བུས་འགོ་བཙུགས་མ་ཐག་ཆང་ཕོར་གང་
ཞབས་དག་རྒྱག་དགོས་བྱུང༌། དེ་ནས་འགོ་བཙུགས་ཏེ་རྒད་པོ་གསུམ་པོའི་ཤོ་
བཤད་ཕུན་སུམ་ཚོགས་ པ་དང༌། ངར་ ཤ་ཧ་ ཅང་དོད་པས་ཟ་ ཁང་དུ་ཆང་
འཐུང་པར་ཡོང་མཁན་རྒད་འཁོགས་ལྔ་དྲུག་ཅིག་དེ་ གར་ འཁོར་ཏེ་ཤོ་ཇུས་
གཏོང་མཁན་ དུ་ གྱུར། སྐབས་རེ་ རྒད་ འཁོགས་ གཅིག་ གིས་ ལག་ ཁྱི་ གཏོང་
212



ཇ་ཁང་ནང་གི་ཉེན་རྟོག་པ།
དགོས་ཟེར་བ་དེར་གཞན་ཞིག་གིས་གཏོང་མི་རུང་ཞེས་ལྟ་བ་མི་མཐུན་པའི་སྐད་
ཅོར་གྱིས་ཁེངས་ཤིང་། ཤོ་པ་གསུམ་ནི་ཤོ་ཕོར་ནང་ཤོ་བླུགས་ཏེ་བརྡབས་རྒྱུ་
ཙམ་ལས་ལག་ཁྱི་ཇི་ལྟར་གཏོང་མིན་དབང་ཆ་མེད་པ་ལྟ་བུར་གྱུར། །
དེ་ལྟར་མིག་ཡུད་ཙམ་གྱི་སྣང་བར་ཆུ་ཚོད་ཁ་ཤས་སོང་སྟེ་འཁྲིས་ནས་ལྟ་
མཁན་གྱི་གྲལ་དུ་ཡོད་པའི་རྨོ་བོ་དཔལ་སྐྱིད་ནི་ཨལ་སྟོང་ཡང་ཡང་རྒྱག་གི་ཡོད་
ཅིང༌། ཁོ་མོས་ལག་འདོགས་ཆུ་ཚོད་ལ་ལྟ་ཙམ་ལྟ་ཙམ་ཡང་ཡང་བྱས་རྗེས་ཕྱི་
དྲོའི་ཆུ་ཚོད་བརྒྱད་པའང་ཡོལ་ཟིན་པས་རྒད་མོས་“ཝ་ཡེ་ཁོང་ཚོ། ད་དུས་ཚོད་
ཕྱི་པོ་ཆགས་འདུག བཀྲ་ཤིས་གཅོད་པའི་གསུམ་ཤོ་ཞིག་བསྐྱོན་ནས་མཚམས་
·བཞག་ན་”ཞེས་ཤོ་ཐག་གཅོད་རྒྱུའི་དྲན་སྐུལ་བྱས།
ཁོང་ཚོ་ ཤོ་ ཐག་ བཅད་རྗེས་ ཕན་ཚུན་ ལམ་ བར་ དུ་ གཟབ་གཟབ་བྱེད་
དགོས་པའི་མངགས་བྱ་བྱེད་རེས་བྱས་རྗེས་སོ་སོར་ཁ་གྱེས། རྒད་པོ་ཚེ་རིང་
དང་རྨོ་བོ་དཔལ་སྐྱིད་ཀྱིས་མ་ཎི་ལག་སྐོར་ལྟོ་ཕད་ནང་བླུགས་ཏེ་ས་རུབ་རྒྱུ་དང་
ཁྱིམ་དུ་འབྱོར་བ་བྱ་རྒྱུ་གཉིས་འགྲན་བསྡུར་བྱེད་པ་ལྟར་ཤར་རེར་ཁྱིམ་གྱི་ཕྱོགས་
སུ་བསྐྱོད། སྒོ་ཁའི་ཁྲོམ་སྲང་ལ་སླེབས་སྐབས་སྤྱིར་ན་གདོང་ཐུག་བརྒྱབ་ན་མ་
གཏོགས་མི་ངོ་མི་ཆོད་ཙམ་གྱི་ས་སྲོད་ཙམ་དུ་གྱུར། རྒད་མོ་དཔལ་སྐྱིད་ཀྱིས་
ལམ་སེང་ཨམ་ཕྲག་ནས་ལྡེ་མིག་བཏོན། སྒོ་ལྕགས་ཕྱེ་སྟེ་ཡར་འཛུལ་མ་ཐག་
གློག་ཐག་འཐེན་ནས་གློག་བཞུ་སྤར། རྒད་མོས་ཁ་གཡས་སུ་གཅུས་ནས་ཆ་སྒམ་
སྟེང་གི་ཡོན་ཆབ་གཤོམ་དགོས་བསམས་དུས་ཆ་སྒམ་གྱི་སྒོ་ཚང་མ་ཕྱེ་ནས་བཞག་
ཡོད་པ་མ་ཟད། སྒོ་གཅིག་གི་རྟིང་པ་ཆག་སྟེ་གཡུགས་ཡོད་པ་མཐོང་། རྒད་མོ་
ཧང་སངས་ཤིང་། “ཨ་ཙི། ཚེ་རིང་ལགས་མགྱོགས་པོ་གཟིགས་པར་ཕེབས་
དང་རྐུ་མ་ཤོར་འདུག་”ཅེས་སྐད་ཤོར། ཐབ་ཚང་དུ་ཨ་ཅོར་བརློན་པས་ཐལ་
རལ་བརྡབས་བཞིན་པའི་རྒད་པོ་ཚེ་རིང་གིས་དཔལ་སྐྱིད་ཀྱི་ཛ་དྲག་པའི་འབོད་
སྐད་ཐོས་མ་ཐག་ཕྱིས་རས་ཀྱང་འཇོག་རྒྱུ་བརྗེད་དེ་ལག་ཏུ་འཁྱེར་ནས་རྒད་མོའི་
སར་སོང་། “ག་རེ། རྐུན་མ་ཤོར་འདུག་ཨ། ཆག་སྒོ་བསླངས་པ་རེད་”ཅེས་
213



ཉམ་ཆུང་བུ་མོའི་ལས་དབང་།
བཤད་ཅིང༌། ཆ་སྒམ་གྱི་སྒོ་ལྕགས་སྐམ་པས་གཅུས་རིལ་བརྒྱབ་པ་ལ་བལྟས།
ཡང་སྦོལ་གདན་ཐོག་ཁ་གདན་དང་རྒྱབ་བསྙེས་གཅིག་ཀྱང་བཞག་མེད་པར་
གཙང་ཧྲིལ་ཧྲིལ་བཟོས་ཡོད་པ་མཐོང་ནས་“ད་ཚར་བ་རེད། ཁ་གདན་དང་
རྒྱབ་བསྙེས་རྦད་དེ་འཁྱེར་འདུག་”ཅེས་བཤད། སྐབས་དེར་རྨོ་བོ་དཔལ་སྐྱིད་
ནི་ཁོང་ཁྲོ་ལངས་ཐག་ཆོད་དེ་“མཐུ་ཡེ། རྐུན་པོ་འདི་དག་ལ་སྐྱིད་པོ་མ་མཐོང་
བ་ཤོག ད་ཡིན་ན་རྐུན་པོ་ཧམ་ཆེན་དེ་ཚོས་རྒད་འཁོགས་གསོད་པ་ལའང་ཐེ་
ཚོམ་མེད་པ་ཐག་ཆོད་” ཅེས་པ་སོགས་སེམས་ནས་གང་དྲན་ཤོད་ཀྱི་ཡོད་ཅིང་།
རྒད་པོ་ཚེ་རིང་གིས་ཡུད་ཙམ་མནོ་བསམ་བཏང་བ་དང༌། གློ་བུར་དུ་གཉིད་
ལས་སད་པ་ལྟར་“འོ་རྫི། དངུལ་འཛིན་”ཞེས་བཤད་མ་ཐག་གཟིམ་ཆུང་ཀ་
གཅིག་མའི་ ནང་ འཛུལ་ནས་ པར་ སྒྲོམ་ བཀལ་ བའི་ རྒྱབ་ངོས་ སུ་ བཞག་ པའི་
དངུལ་འཛིན་དེ་བསྡད་ཡོད་མིན་བལྟས་པས་སྟབས་ལེགས་པ་ཞིག་ལ་རྐུན་པོས་
དེ་ལ་དོ་སྣང་མ་བྱུང་བར་རང་འཇགས་སུ་བསྡད་ཡོད་པ་མཐོང་བས་“སྟབས་
ཡག སྟབས་ཡག ཁོ་ལྟས་ངན་དེ་ཚོས་དངུལ་འཛིན་མ་མཐོང་བས་སྟབས་
ཡག་”ཅེས་དངུལ་འཛིན་ལག་གིས་འཕུར་འཕུར་གཏོང་གིན་སེམས་ཅུང་ལྷོད་དུ་
བབས་པའི་ རྣམ་ འགྱུར་ ཐོན། ཡང་ གཞོགས་ ནུབ་ ཏུ་ བསྒྲིགས་ པའི་ ཕྱོགས་
བསྒྲིགས་ཆ་སྒམ་ལ་ལྟ་སྐབས་ཚུན་ཉི་ཤུ་རྩ་ལྔ་བྱས་པའི་བརྙན་འཕྲིན་དེ་ཆ་སྒམ་
མདུན་གྱི་ ཞལ་ བའི་ སྟེང་ དུ་ ཁ་ བུབ་ སློག་ནས་ མདུན་ ཤེལ་ སིལ་བུར་ སོང་ བ་
མཐོང་། རྒན་རྒོན་གཉིས་པོ་ཡུད་ཙམ་རིང་ཁྲོ་ཁོག་ཚ་པོའི་སྟེང་གི་གྲོག་མ་ལྟ་
བུར་གྱུར་ཅིང་། ཕར་རྒྱུག་ཚུར་རྒྱུག་གིས་ད་དུང་ཁང་པའི་ནང་གི་དངོས་པོ་
གཞན་ག་རེ་འཁྱེར་མིན་བལྟས་ཤིང་། སྒེའུ་ཁུང་ལ་ལྟ་སྐབས་ལྕགས་དྲ་ཕྲ་པོ་དེ་
ལྕགས་སྐམ་གྱིས་གཅུས་ནས་ལུག་གི་རྒྱུ་མ་བཏུབས་པ་ལྟར་བཟོས་ནས་གདན་
བཀྱག་ཐོག་གཡུགས་ཡོད་པ་མཐོང་།
རྒད་པོ་ཚེ་རིང་གིས་ཁ་ཉིན་སྐྱུར་མོ་ཞེ་དྲག་ཆགས་ཚར་འདུག་ཅེས་མ་
བཏུང་བར་ བཞག་ པའི་ ཆང་འགྱིག་ དམ་ དེ་ཚུར་བླངས་ནས་ གདན་ ཐོག་ ཏུ་
14



ཇ་ཁང་ནང་གི་ཉེན་རྟོག་པ།
བསྡད་དེ་རླུང་ཁ་མནོན་ཚུལ་དུ་བསྟུད་མར་ཞབས་དག་གསུམ་བརྒྱབ། ཡང་
རྒད་མོ་དཔལ་སྐྱིད་ལ་“ཝ་ཡེ་རྨོ་བོ། ད་འདི་འདྲ་ཟེ་བསྡད་ན་ཡོང་གི་མ་རེད།
རྐུན་མ་ཤོར་དུས་ལམ་སེང་མངགས་གཏོང་ཁང་ལ་སྙན་སེང་ཞུ་དགོས་རེད་”
ཅེས་བཤད་ཅིང་། ཨམ་ཕྲག་ནས་ལག་ཐོགས་ཁ་པར་ཁ་ཕྱེ་ནས་ཁ་པར་རྒྱག་
རྩིས་བྱེད་སྐབས་ཁ་པར་གྱི་གློག་རྫས་རྫོགས་པའི་བརྡ་ཐོན། རྒད་པོ་ཚེ་རིང་
ཁོང་ཁྲོ་ལངས་ནས་“མཐུ་ཡེ། སྡུག་པའི་སྒང་ལ་སྡུག་བརྩེགས་རང་རེད། ཁ་
པར་འདི་ཡིན་ན་གལ་ཆེ་ས་ཞིག་ལ་ཟ་རྒྱག་གི་ཡོད་”ཅེས་ཤུགས་ཀྱིས་ལག་ཐོགས་
ཁ་པར་དེ་གདན་བཀྱག་ཐོག་བརྡབས། རྒད་མོ་དཔལ་སྐྱིད་ཀྱིས་“འ་རྫིས་ཚེ་
རིང་ལགས། ག་རེ་གནང་ག ཁ་པར་བརྡབས་ནས་གཤེ་གཤེ་བཏང་ཡང་ཁ་ནི་
གྲོགས་ཀྱི་མ་རེད། ལག་བཞུ་ག་པར་འདུག་གམ། ངས་ཨུ་ཡོན་ལྷན་ཁང་ལ་
སྙན་སེང་ཞུ་བར་ཕྱིན་ཡོང་”ཞེས་སྒྲོག་ཙེའི་སྒང་ནས་གློག་རྫས་ཕྱེད་ཙམ་རྫོགས་
ཚར་ཏེ་གསལ་ལོས་ཞི་མིའི་མིག་ལྟར་གྱུར་པའི་གློག་བཞུ་སྤར་ཏེ་ཤར་རེར་བསྐྱོད།
ཨུ་ཡོན་ལྷན་ཁང་གི་གཞུང་དོན་ཁང་དུ་སླེབས་སྐབས་ཀྲུའུ་རེན་སྐལ་ཚེ་
དང་བདེ་འཇགས་མི་སྣ་གསུམ་བརྙན་འཕྲིན་བལྟས་ནས་བསྡད་ཡོད། རྨོ་བོ་
དཔལ་སྐྱིད་ཀྱིས་“ཀྲུའུ་རེན་ལགས། ང་ཚོའི་ཁྱིམ་ལ་ད་གིན་རྐུན་མ་ཤོར་འདུག
ཁྱེད་ཚོས་གཟིགས་པར་ཕེབས་རོགས་”ཞེས་བཤད། ཀྲུའུ་རེན་སྐལ་ཚེས་“རྨོ་བོ་
ལགས། དུས་ཚོད་སྔ་པོ་འདི་འདྲ་རྐུན་མ་ཇི་ལྟར་བྱས་ནས་ཤོར་བ་རས་”ཟེར་
བར། རྨོ་བོ་དཔལ་སྐྱིད་ཀྱིས་“ཀྲུའུ་རེན་ལགས། རྐུ་མར་དམིགས་བསལ་དུས་
ཚོད་གང་ཡོད་དམ། གོ་སྐབས་བྱུང་ན་རྐུ་མ་ཤོར་གྱི་རེད་པཱ། ད་མགྱོགས་པོ་
གནང་། གནས་ ཚུལ་ ལ་ གཟིགས་ རོགས་” ཞེས་ བཤད། སྐལ་ ཚེས་ བདེ་
འཇགས་མི་སྣ་གཉིས་ཁྲིད་ནས་རྒད་མོ་དང་མཉམ་དུ་རྐུ་མ་ཤོར་སར་བསྐྱོད་པ་
དང་། དེ་གར་སླེབས་རྗེས་སྐལ་ཚེས་ལམ་སེང་ཁ་ པར་བརྒྱབ་ནས་མངགས་
གཏོང་ཁང་ལ་སྙན་སེང་ཞུས་པས་ཡུད་ཙམ་སོང་མ་ཐག་ཉེན་རྟོག་པའི་རླངས་
འཁོར་ཡང་དེ་གར་འབྱོར། །
215



ཉམ་ཆུང་བུ་མོའི་ལས་དབང༌།
རྒད་པོ་ཚེ་རིང་གི་ཁྱིམ་དུ་རྐུ་མ་ཤོར་བའི་གསར་འགྱུར་དེ་ས་རུབ་ཟིན་
ཡང་གཅིག་བཤད་བརྒྱ་ལ་ཁྱབ་སྟེ་གྲོང་མི་མང་པོ་ཞིག་བརྡ་ཐོ་བཏང་བ་ལྟར་དེ་
གར་འཛོམས་ཏེ་རྐུ་མ་ཤོར་བའི་གནས་ཚུལ་ལ་ཇུས་གཏོགས་བྱས། མི་ཁ་ཤས་
ཀྱིས་“དཔེ་རེད་ད། མི་མ་ཉལ་གོང་ནས་རྐུན་པ་སླེབས་ཚར། ཕལ་ཆེར་སྤོ་བོ་
ཚེ་རིང་ལགས་ཁོང་གཉིས་རྒྱུས་ཡོད་པ་ཞིག་མིན་ནམ”ཞེས་ཟེར། ཡང་འགའ་
རེས་“རྐུན་པོས་རྒྱུ་ལ་མི་ལྟ་མི་ལ་ལྟ་ཟེར་བ་རེད། ཁོང་གཉིས་རྒན་འཁོགས་
སོང་ཙང་ལྡིར་ནསགླེབསྡད་ཡོག་རེད་”ཅེས་ཟེར། འགའ་རེས་“ད་ཚར་བ་རེད།
ཉེན་རྟོག་པ་འབོད་ཀྱང་རྩད་ནི་ཆོད་ཀྱི་མ་རེད། མ་གཞི་ནས་རྩད་ཆོད་ཀྱང་
ཉིན་མ་ཁ་ཤས་བཀག་ཉར་བྱས་ནས་ཡང་རང་འཇགས་སློག་ཡོང་གི་རེད་”ཅེས་
ཟེར། ཁ་ཤས་ཀྱིས་དེའི་ལན་དུ་“ཡིན་དང་ཡིན། རྐུན་པོ་མ་སློག་ན་གང་ཙམ་
ནས་བཙོན་ཁང་རྐུན་པོས་ཁེངས་ནས་གསོ་རྒྱུ་རྡོག་ཁྲེས་ལ་འགྱུར་གྱི་རེད་པཱ།”
ཞེས་ཟེར། ཡང་ཁ་ཤས་ཀྱིས་“རྒད་འཁོགས་རླུང་རྟ་ཆགས་པ་རེད། ད་དེ་རིང་
གླིང་སྐོར་དུ་སོང་ནས་དགེ་བ་བསགས་ཀྱང་ཡོང་རྒྱུ་འདི་འདྲ་རེད་”ཅེས་བཤད་
པས་རྒན་པོ་ཞིག་གི་སྣང་བར་སྐད་ཆ་མ་སོང་བར་“ཧི། དེ་འདྲ་ཤོད་མི་ཉན།
བྱ་བ་ཡག་སྡུག་གང་བྱུང་ཡང་དེ་སོ་སོའི་ལས་འབྲས་རེད་པཱ། ཁྱོད་ཚོས་སྐད་ཆ་
དེ་འདྲ་ བཤད་ནས་ཆོས་ལུགས་ལ་དམའ་ འབེབས་ གཏོང་ མི་ ཉན་” ཞེས་ པ་
སོགས་ཉན་མཁན་ལས་ཤོད་མཁན་མང་བ་ལྟར་ཅ་ཅོས་ཁེངས།
དེ་གར་བརྟག་ཞིབ་བྱེད་པར་ཡོང་བའི་སུའོ་ཀྲང་ཡེ་ཤེས་ཀྱིས་དེ་གར་
འདུས་པའི་མི་ཚང་མ་རང་གནས་སུ་ལོག་དགོས་པའི་ཁ་ཏ་བྱས། ཁོ་རང་དང་
ཉེན་རྟོག་པ་ཚོ་རྒད་པོ་ཚེ་རིང་གི་ཁྱིམ་དུ་འཛུལ་ཏེ་སྒོ་མནན། གདན་དུ་བསྡད་
རྗེས་ཟིན་བྲིས་མཁན་ཞིག་ གིས་ སྐུ་ མ་ ཤོར་བའི་ དུས་ ཚོད་ དང༌། དངོས་ པོ་
བརླག་པ་རྣམས་ཞིབ་ཕྲ་ཐོ་འགོད་བྱས། སུའོ་ཀྲང་ཡེ་ཤེས་ཀྱིས་“སྤོ་བོ་ལགས།
སྤྱི་ཚོགས་ཐོག་ཁྱེད་ལ་དོགས་གཞི་ཡོད་པའི་མི་སུ་འདྲ་བ་ཡོད་དམ། དགའ་ཉེ་
ཡིན་རུང་དོགས་པ་ཡོད་ན་འདི་གར་གསུངས་དགོས་རེད། ང་ཚོས་རྐུན་པོའི་
_216



ཇ་ཁང་ནང་གི་ཉེན་རྟོག་པ།
ཁུངས་སྣེ་འཚོལ་བར་ཕན་ཐོགས་ཡོད་” ཅེས་བཤད། རྒད་པོས། “ད་ཕན་
ངའི་ནང་ལ་རྐུ་མ་ཤོར་མ་མྱོང་བས་སུ་ལ་དོགས་པ་བྱེད་དགོས་རས། ཁྱིས་
ལྕགས་མི་ཟ་བ་དང་གྲོགས་པོས་རྐུ་མ་མི་བརྐུ་ཟེར་བའི་དཔེ་ལྟར་རེད། གྲོང་པ་
ཁྱིམ་མཚེས་ཀྱིས་རྐུ་མ་ནི་བརྐུ་གི་མ་རེད། ད་གང་ལྟར་ངས་ལྕགས་དྲར་བློས་
བཀལ་ནས་སྒེའུ་ཁུང་མ་བརྒྱབ་པ་འདིས་རྐུན་པོར་སྟབས་བདེ་བྱུང་བཞག་”
ཅེས་བཤད།
ཡང་སུའོ་ཀྲང་ཡེ་ཤེས་ཀྱིས་“མཚན་མོ་ཕྱི་པོ་མ་ཆགས་གོང་ནས་སྒེའུ་ཁུང་
གི་ལྕགས་དྲ་གཏོར་ནས་རྐུ་མ་ཤོར་བ་དེ་ལ་བལྟས་ན་སྔ་ས་ནས་གྲ་སྒྲིག་ཡོད་པའི་
རྐུ་སྟངས་ཤིག་རེད་ལ་རྐུན་པོ་དེ་རྫབ་ཆེ་བ་དང་བྱང་མ་ཞིག་ཡིན་པ་ང་ཚོས་ཚོད་
དཔག་བྱེད་ཐུབ། སྤོ་བོ་ལགས། གདན་ཆས་མིན་པའི་དངོས་པོ་གཞན་དག་ག་
རེ་བརླག་འདུག་གམ”ཞེས་དྲིས་པས་རྒད་པོས་“སུའོ་ཀྲང་ལགས། ང་གཉིས་
རྒན་འཁོགས་གཉིས་ལ་གཡུ་བྱུར་རིན་པོ་ཆེའི་རྒྱན་ཆ་མེད་ལ་གསེར་དངུལ་ཡང་
མེད། ཚུན་ཉི་ཤུ་རྩ་ལྔའི་བརྙན་འཕྲིན་འདི་འཁྱེར་མི་འདུག་ཀྱང་ཁ་བུབ་སློག་
ནས་ཤེལ་སྒོ་ཆག་འདུག་པས་འཁྱེར་བ་དང་ཁྱད་མི་འདུག བཅོལ་དངུལ་སྒོར་
སུམ་སྟོང་ཡོད་པའི་དངུལ་འཛིན་འདི་པར་སྒྲོམ་གྱི་རྒྱབ་ངོས་སུ་སྦྱར་བཞག་ཡོད་
པས་རྙེད་མི་འདུག་”ཅེས་བཤད། །
སུའོ་ཀྲང་ཡེ་ཤེས་ཀྱིས་སྐད་ཆ་གཞན་ཤོད་ཚོད་མི་ཐིག་པར་ནམ་རྒྱུན་གྱི་
ཤོད་སྲོལ་དུ་གྱུར་པ་ལྟར་“སྤོ་བོ་ཚེ་རིང་ལགས། ད་ཁྱེད་རྒན་འཁོགས་གཉིས་
ཐུགས་ཁྲལ་གནང་ལོས་མེད། དངོས་པོ་ནི་བརྐུ་ཤོར་ཚར་བ་རེད། སྤྱིར་ན་
དངོས་པོ་ཆ་ཚང་ལག་ཏུ་སོན་མིན་ཤོད་མི་ཐུབ་ཀྱང་རྐུན་པོ་དེ་སྔ་ཕྱི་མ་གཏོགས་
བཟུང་ཐུབ་ཀྱི་རེད། དོ་ནུབ་ཕྱི་པོ་ཆགས་སོང་། ཁྱེད་གཉིས་ངལ་གསོ་བསྐྱོན།
རྩད་གཅོད་ཐུབ་བཟོ་བྱུང་ན་ང་ཚོས་ལམ་སེང་ཁྱེད་དང་འབྲེལ་བ་བྱས་ཆོག ཁ་
པར་ཨང་གྲངས་ག་ཚོད་རས་”ཞེས་རྒད་པོ་ཚེ་རིང་གི་ཁ་པར་ཨང་ཀི་ཐོ་འགོད་
བྱས་རྗེས་སྒོ་ཕྱིར་ཐོན།
217



ཉམ་ཆུང་བུ་མོའི་ལས་དབང༌།
རྒན་རྒོན་གཉིས་ཀྱིས་སྤྱི་བདེ་མི་སྣ་ཚོར་ཐུགས་རྗེ་ཆེ་ཡང་ཡང་ཞུས་ཤིང་།
སྒོ་ཁར་སྐྱེལ་མ་ཞུས་རྗེས་ཡར་འཛུལ་ཡོང་། གཉིས་ཀས་དབུགས་རིང་བཏང་
ཡང་རྒད་པོ་ཚེ་རིང་གིས་ཆང་སྐྱུར་པོ་རྫོགས་འཕྲོའི་ཧུའུ་ཚུར་བླངས་ནས་དཀར་
ཡོལ་གང་བཏུངས། དཀོན་མཆོག་མཁྱེན་ནོ། ད་ཡིན་ན་རྒན་འཁོགས་གླིང་
སྐོར་དུ་འགྲོ་མིན་ལའང་སྒུག་ལྟ་བྱེད་ཀྱི་ཡོད་པ་འདྲ། འདི་འདྲ་དཀོན་མཆོག་
གིས་གཟིགས་ཀྱི་ཡོད་ནཱ། དངོས་གནས། “ར་གཅིག་མ་ལ་སྤྱང་ཀི་སྡང་”ཟེར་
བ་བདེན་ བྱུང༌། རྒོད་འཁོགས་ལ་ལྟ་ བཟོ་ ཡོད་ པར་ ཁ་ གདན་ཆ་ བཞི་ཡོད་
པའང་འཁྱེར། ལམ་འགྲོ་མེད་ཐག་ཆོད་རེད་ཅེས་པ་སོགས་རྫོགས་རྒྱུ་མེད་པའི་
སྐད་ཆ་ལུང་པ་གང་བཤད། སྐབས་དེར་རྒན་མོས་“ཧིན། ད་ཆོ་མེད་པའི་སྐད་
ཆ་མ་ཤོད། ལམ་འགྲོ་ཡོང་བ་མེད། དེ་རིང་སྔ་དྲོ་གླིང་སྐོར་འགོ་བཙུགས་པ་
ནས་མི་ཇུས་ཁོ་ན་དང༌། རྒྱབ་ལབ་ཁོ་ན་གཏོང་གིན་བསྡད་སོང་ང་། འདི་ལས་
ཡོང་རྒྱུ་མེད་” ཅེས་བཤད་པས་རྒད་པོ་ཚེ་རིང་གིས། “ཧེ། དེ་འདྲ་མ་ཤོད།།
རྒྱབ་བཤད་སྡུག་པ་ག་རེ་བརྒྱབ་སོང་། དེ་ལས་རྨོ་བོ་རང་གིས་ཟ་ཁང་ནང་ཨ་ཅེ་
དེར་རྒྱག་རེས་བརྒྱབ་པ་འདིས་དངོས་གནས་རླུང་རྟ་ཆག་པ་ཡོད་” ཅེས་ཟེར།
རྒད་མོ་དཔལ་སྐྱིད་ཀྱིས་དེ་ཐོས་འཕྲལ་“ག་རེ། ངས་མོ་ལ་བརྙས་འདོགས་ག་རེ་
བྱས་སོང་དཱ་། “ འབུ་ ས་འོག་ལ་ སྡོད་ པར་ གྲོག་ མས་ སོ་” ཞེས་ པ་ ལྟར་ རེད།
མོས་ང་རྒན་འཁོགས་ལ་མཐོང་ཆུང་དང་བརྙས་བཅོས་ག་འདྲ་བྱེད་ཀྱི་མི་འདུག་
གས། ང་རྒན་འཁོགས་རྐང་པས་ལུས་པོ་ཐེག་ཙམ་ལས་མེད་པ་འདི་ལ་གཞང་
ཚོང་མ་ ཟེར་ རིན་ འདུག་ གམ་” ཞེས་ བཤད། རྒད་ པོ་ ཚེ་ རིང་ གིས་ “འོ་ ད་
གཡུགས་ཞོག མོས་ངན་སྨྲས་ག་རེ་བྱས་ཀྱང་བྱས། ཉེས་རྡུང་བཏང་བ་འདྲ་ནི་
མ་རེད་”ཅེས་བཤད་པས་རྒད་མོ་དཔལ་སྐྱིད་ཀྱིས་“རང་དེ་འདྲ་མ་ཤོད། ཉེས་
རྡུང་མ་བཏང་ཡང་ངན་སྨྲས་དེ་འདྲ་བྱས་ཏེ་སྙིང་ལ་ན་ཚ་བཟོ་གིས། སྤོ་བོ་རང་
དེ་འདྲ་བསམས་ཀྱི་ཡོད་པ་འདྲ། མོ་ ཨ་ཅེ་དེས་སྡུག་རིགས་ངན་ཚད་བཤད་
ཀྱང་ལན་ཚིག་གཅིག་སློག་རོགས་བྱས་མ་བྱུང་དཱ་”ཞེས་བཤད། རྒད་པོས་“འོ་
218



ཇ་ཁང་ནང་གི་ཉེན་རྟོག་པ།
ད་ འགྲིག་ སོང༌། གཞོང་ པ་ སྟོང་ པར་ གཞོང་འཛིང་ མ་ རྒྱག ང་ རང༌ རྒད་
འཁོགས་ཡིན་ཡང་སྐྱེས་པ་ཞིག་རེད་པཱ། བུད་མེད་ཁ་རྩོད་ཤོར་བར་རྒྱབ་ལངས་
བྱེད་རིན་གང་ཡོད”ཅེས་བཤད་ཅིང་། ཡར་ལངས་ཏེ་མལ་ས་བཟོ་རྩིས་བྱས། །
དེ་ནས་ཟླ་བ་གཉིས་ལྷག་ཙམ་སོང་མཚམས་མ་འདེད་དུས་ཀྱི་འཁོར་ལོས་
དབྱར་གྱི་དཔལ་ཡོན་བསུས་པའི་ཉམས་འགྱུར་མངོན། ལྷ་སའི་ཕྱོགས་མཐའི་
ས་འཛིན་རྣམས་ཉིན་ལྟར་ན་བུན་སྟུག་པོས་བཏུམས་ཏེ་ ཆར་ སིམ་ཡང་ཡང་
བབས་པའི་བཟོ་སྟོན་ལ་སྤང་རི་རྣམས་སྔོ་མདངས་རབ་ཏུ་རྒྱས་ནས་ཀླུང་ལ་
བཏབ་པའི་ལྗང་གཞོན་གྱི་འཚར་ལོངས་ལ་འགྲན་ལྟ་བྱེད་པ་ལྟར་མངོན། ལོ་
གཅིག་དུས་གཅིག་གི་ལྷ་སའི་ཞོ་སྟོན་རན་ལ་ཉེ་བས་གྲོང་མཚེས་ཀྱི་སྐྱེས་ཕོ་མོ་ཚོ་
ཞིག་གིས་ཚོས་མདོག་དང་། རི་མོ་དཔེ་གསར་གྱི་ཁ་གདན་གསར་པ་ཉོས་ཡོང་
བ་དང༌། འགའ་རེས་ཞོ་སྟོན་ལྟད་མོར་ཆེད་དུ་དམིགས་ནས་ཚོན་ཕྲ་ཅན་གྱི་
བརྙན་འཕྲིན་ཆེན་པོ་ཉོས་ནས་ཡོང༌། ཡང་སྐྱེ་བོ་དེ་བས་མང་བས་ཚོས་གཞི་
དང་བཟོ་ལྟ་དཔེ་གསར་ གྱི་ གྱོན་ཆས་ཉོས་ཡོང་ བ་ རྟག་ པར་ མཐོང༌ རྒྱུ་ཡོད།
རྒད་པོ་ཚེ་རིང་བཟའ་ཚོས་སྤྱི་བདེ་མངགས་གཏོང་ཁང་ནས་རྐུན་པོ་བཟུང་ཐུབ་
པ་དང༌། ཁ་གདན་རྣམས་ཚུར་ལེན་ཐུབ་པའི་གཏམ་བཟང་ཞིག་ཐོས་ན་ཅི་མ་
རུང་སྙམ་སྟེ་“སྐོམ་པས་ཆུ་འདོད་པ་”ཇི་བཞིན་རེ་བ་ཆེན་པོ་བྱས་རུང་བཟང་
ངན་གྱི་གཏམ་སྦྲང་སྐད་ཙམ་མ་ཐོས་པར་ལུས།
རྒན་རྒོན་ཚེ་རིང་བཟའ་ཚོས་ཀྱང་ཞོ་སྟོན་གྱི་སྐབས་ཁྱིམ་དུ་དགའ་ཉེ་ཁ་
ཤས་ཡོང་གི་ཡོད་པར་དམིགས་ནས་ཉིན་ཞིག་ཞོགས་པ་ཉི་མ་ཤར་བ་དང་ཁྲོམ་
དུ་གདན་ཞིག་ཉོ་བར་འགྲོ་རྒྱུར་ཁ་འཆམ། ཚེ་རིང་ན་རེ་“རྨོ་བོ། ཁྲོམ་ལ་ཕྱིན་
ཚར་ན་མགྱོགས་པོ་ལོག་བསམས་ཀྱང་འགོར་གྱི་ཡོད་དཱ། དངུལ་འཛིན་འཁྱེར་
ན་དགའ། མ་གཞི་ནས་ཐོག་ཀའི་ཨ་ཅག་འཛོམས་སྐྱིད་སྡོད་ཀྱི་རེད། འདི་
གར་སྒོ་ལ་འོན་སངས་བྱེད་རོགས་ཞེས་མངགས་ཙམ་བྱེད་” ཅེས་ཟེར་བ་དང༌།
རྨོ་བོ་དཔལ་སྐྱིད་ཀྱིས་དངུལ་འཛིན་དེ་ཨམ་ཕྲག་སྦུག་ཏུ་བཅུག ཐོག་ཀར་སོང་
219



ཉམ་ཆུང་བུ་མོའི་ལས་དབང་།
ནས་སྒོ་ལ་མིག་ལྟ་བྱེད་རོགས་ཞེས་མངགས་རྗེས་ཁྲོམ་ལ་སོང་། ཁོང་གཉིས་
ཀྱིས་ལམ་གཡས་གཡོན་གྱི་གདན་ཆས་ཚོང་ཁང་དེ་ཚོར་མིག་ཟུར་བལྟས་པ་ཙམ་
དུ་ཁ་གདན་ཚོང་མཁན་ཚོས་རྒན་རྒོན་གཉིས་ཀྱི་བསམ་ཚོད་ཤེས་ནས་ཁ་གདན་
ལ་ལྟོས་དང་། ཞེས་ཡང་ཡང་འབོད་བརྡ་བཏང་བས་ཚོང་པ་དེ་ཚོའི་སྤྱང་གྲུང་
ལ་ཧང་སངས། རྒད་པོ་ཚེ་རིང་གིས། “རྨོ་བོ། ལྟོས་དང་། མི་ཚོ་ཚོང་པ་དེ་
ཚོ་རྫི་རྣོ་པོ་ག་འདྲ་མི་འདུག་གམ། ང་གཉིས་ཁྱིམ་ནས་ཐོན་དུས་ནས་ཁ་གདན་
ཉོ་མཁན་ཡིན་པ་ཤེས་པ་འདྲ་པོ་ག་འདྲ་མི་འདུག་གམ”ཞེས་བཤད་པས་རྨོ་བོ་
དཔལ་སྐྱིད་ཀྱིས་“ཡིན་དང་ཡིན། ཁོ་ཚོ་འཚོ་བ་འདི་ནས་སྐྱེལ་དགོས་རེད་པཱ།
གདན་ལ་མིག་བལྟས་པ་ཙམ་གྱིས་ཉོ་མཁན་ཡིན་པར་ཚོད་དཔག་བྱེད་དང་
བྱེད་”ཅེས་བཤད།
བར་སྐོར་ཤར་གྱི་སྲང་ལམ་ཞིག་ཏུ་སླེབས་སྐབས་རྒན་རྒོན་གཉིས་ཀས་
མོས་པའི་རྫས་འགྱུར་ཚི་སྣའི་ཁ་གདན་ཞིག་མཐོང༌། “ཡ། སྤོ་བོ་ལགས། ཁ་
གདན་ཉོ། ཡག་པོ་ཞེ་དྲག་འདུག མིག་ལྟ། མ་ཉོ་འགྲིག་གི་རེད་”ཅེས་ཤོད་
ཀྱིན་ཚོང་པ་ཞིག་གིས་ཚེ་རིང་གི་ལག་ནས་བཟུང་སྟེ་ཨུ་ཚུགས་ཀྱིས་ལེགས་ཉེས་
ལྟ་རུ་བཅུག སྐབས་དེར་རྒད་མོ་དཔལ་སྐྱིད་ཀྱིས་“ལྟོས་དང་ཁོ། ཁ་གདན་ཉོ།
མིག་ལྟ། མ་ཉོ་འགྲིག་གི་རེད་”ཅེས་སྐད་ཆ་ཁྲལ་བཀལ་བ་ལྟ་བུ་འདི་འདྲ་ཤོད་
ཀྱིས”ཞེས་ཕ་ཡུལ་ཉིང་ཞྭ་ཧུའེ་རིགས་ཡིན་པའི་ཚོང་པ་དེའི་བོད་སྐད་སྒྲ་དག་པོ་
མེད་པར་འཕྱ་དམོད་བྱས། རྒད་པོ་ཚེ་རིང་གིས་ “རྨོ་བོ། དེ་འདྲ་མ་ ཤོད།
ཁོང་ཚོའི་བོད་སྐད་སྒྲ་དག་པོ་མེད་ཀྱང་དོན་གོ་ཙམ་འདུག་གཱ། རང་ལ་ཆ་ཞོག་
དང༌། ལས་ཁུངས་ནང་བསྡད་ནས་ལོ་ཉི་ཤུ་རྩ་གཉིས་སོང་ཡང་ད་དུང་རྒྱ་སྐད་
བདེ་པོ་རྒྱག་ཐུབ་ཀྱི་ཡོད་པས། ཁོ་པ་སོ་སོས་སྦྱངས་ནས་འདི་ག་ཙམ་ཤོད་ཐུབ་
པ་ཡག་པོ་མ་རེད་པས་”ཞེས་བཤད། རྒད་མོས་“ཧིན། ང་རྩམ་པ་བཟས་ནས་
ལོན་པ་འདི་རྩམ་པ་བཟས་ནས་མི་ཚེ་འཁྱོལ་གྱི་རེད། ང་ཤི་ཁར་རྒྱ་ནག་ལ་ནི་
འགྲོ་དགོས་མེད། ཁོ་ཚོ་བོད་སྐད་མ་སྦྱངས་རང་སྦྱངས་མ་རེད་པས། མི་དེ་
220



ཇ་ཁང་ནང་གི་ཉེན་རྟོག་པ།
ཚོར་ལྟོ་གོས་ཀྱི་གནོན་ཤུགས་འཁེལ་སྟབས་སྐད་ཆ་འདི་འདྲ་ཞིག་ཤེས་པ་རེད།
གལ་སྲིད་ལྟོ་གོས་ཀྱི་ལྗིད་ཁུར་མེད་ན་མི་འདི་ཚོས་བོད་སྐད་ག་ནས་རྒྱག་གི་
རས་”ཞེས་བཤད། ཚེ་རིང་གིས་“རྨོ་བོ། སྐད་ཆ་སེམས་ནས་གང་དྲན་དེ་འདྲ་
མ་ཤོད། ཁོས་བོད་སྐད་སྒྲ་དག་པོ་རྒྱག་མི་ཤེས་ཀྱང་ང་ཚོས་བཤད་པ་ཚང་མ་གོ་
གི་རེད། མི་རིགས་ཕན་ཚུན་དམའ་འབེབས་གཏོང་མི་ཉན། སྐད་དང་ཆས་
ཀྱིས་མ་གཏོགས་མི་ཚང་མ་གཅིག་པ་རེད་པཱ”ཞེས་བཤད། །
རྒད་པོས་བཤད་པ་ལྟར་ཏག་ཏག་ཁོ་གཉིས་ཀྱི་སྐད་ཆ་དེ་དག་ཆ་ཚང་ཚོང་
པ་དེས་གོ་ནས་རང་ཉིད་ཀྱི་བོད་སྐད་སྒྲ་མ་དག་པར་ངན་སྨྲས་བྱེད་པ་དང་།
བོད་སྐད་སྦྱངས་པ་འདི་ཡང་འུ་ཐུག་ནས་སྦྱངས་དགོས་བྱུང་ཚུལ་སོགས་ཤེས་
ནས་སེམས་སྐྱིད་པོ་རང་མ་བྱུང་མོད། འོན་ཀྱང་འཇིག་ རྟེན་ གཏམ་དཔེར་
“དོན་ཆེན་དགོས་ན་ངང་རིང་དགོས་”ཞེས་པས་ངན་སྨྲས་ཇི་ལྟར་བྱས་རུང་ཁ་
གདན་ཆ་གཅིག་ཉོ་རོགས་བྱས་ན་རང་དོན་འགྲིག་པ་རེད་སྙམ་སྟེ་སྔར་བཞིན་
ཁོས་“སྤོ་བོ་ལགས། ད་ཉོ་དང༌། ཆ་གཅིག་ ལ་ སྒོར་བཞི་བརྒྱ་ལྔ་བཅུ་ཡིན།
བར་སྐོར་གདན་ང་ཁེ་པོ་རེད་”ཅེས་སླར་ཡང་ཚིག་དོན་གོ་དཀའ་བ་བཤད་པས་
རྨོ་བོ་དཔལ་སྐྱིད་རང་དབང་མེད་པར་“ཧི། ཧི། ཧི་”ཞེས་གད་མོ་ཤོར་ཞིང་།
མིག་ཟུང་ནས་མཆི་མ་ཡང་ཐོན། རྒད་མོས་“སྤོ་བོ། ད་ཉོས་དང་། ཁོས་ཅ་ཅོ་
མང་པོ་ཞིག་ཟེར་གྱིས་”ཞེས་བཤད་ཅིང་། ཚེ་རིང་གིས་ཨམ་ཕྲག་ནས་སྒོར་བཞི་
བརྒྱ་ལྔ་བཅུ་སྤྲད། །
ཁོང་གཉིས་ཀྱིས་ཁ་གདན་གསར་པ་ཆ་གཅིག་པོ་དམ་པོར་བསྒྲིལ་ནས་
ལམ་དུ་བཞུད་ནས་གང་ཙམ་སོང་རྗེས་གཞོགས་གཡས་ངོས་ཀྱི་ཚོང་ཁང་ཞིག་གི་
ནང་ཁ་གདན་རབ་འབྲིང་ཐ་གསུམ་བྱུར་བུར་གཏམས་ཡོད་པ་མཐོང་བས་དེ་
གར་འཛུལ། གོས་རྒྱན་ལེགས་པར་མནབས་ཤིང༌། ན་སོ་དར་ལ་བབས་པའི་
བུད་མེད་ཅིག་གིས་ཚོང་སྒྲོམ་ཤེལ་སྒོའི་ཐོག་མི་གཅིག་རྩེད་ཀྱི་ཏག་སེར་དབྱིངས་
ཞུགས་ནས་བསྡད་ཡོད་ཅིང་། རྨོ་བོ་དཔལ་སྐྱིད་ཀྱིས་བོད་རུམ་ལྗང་ནག་ལ་རི་
221



ཉམ་ཆུང་བུ་མོའི་ལས་དབང་།
ས་བབ་
-
-
མོ་བྱ་འབྲུག་བརྒྱབ་པ་ཞིག་ལ་ལག་པས་རེག་ཀྱིན་སྤུས་ཚད་ལ་ཧང་སངས། “བུ་
མོ། ཁ་གདན་འདིའི་གྲས་ཆ་གཅིག་ལ་ལྗགས་གོང་ག་ཚོད་ཡིན་ནཱ་”ཞེས་དྲིས་
པས་བུད་མེད་ཚོང་པ་དེས་མིག་ལྟ་ཙམ་བྱས་མ་ཐག་རྒད་པོ་དེའི་སྒལ་པར་ཟི་
ལིང་ངའི་ ཁ་ གདན་ སྤུས་ ཞན་ ཞིག་ འཁྱེར་ ཡོད་ པ་ ཤེས་ པས་ “ རྨོ་ བོ་ ལགས།
གདན་དེ་གོང་མཐོ་པོ་རེད་” ཅེས་བཤད་མ་ཐག་སྔར་བཞིན་ཏག་སེ་འགྲེམས་
ཀྱིན་བསྡད་དེ་ཁ་ཡ་མ་བྱས། །
རྨོ་བོ་དཔལ་སྐྱིད་ཁ་གདན་དེ་བློ་ལ་འཐད་ནས་“ཨ་ཙི་བུ་མོ། ཡང་ཏིག་
ཅིག་བསྐྱོན་དང་”ཞེས་བཤད་པས་བུད་མེད་དེས་“རྨོ་བོ་ལགས། ད་ལྟ་ཁྱེད་
རང་གིས་གདན་འདིའི་རིན་གོང་མཁྱེན་མེད་པར་ཡང་ཏིག་ག་འདྲས་ཟེ། ཁ་
གདན་ཆ་གཅིག་ལ་སྒོར་ལྔ་སྟོང་ལྔ་བརྒྱ་ནས་ཕིང་གཅིག་གཅོག་ཡས་ཡོག་མ་
རེད་”ཅེས་མཐོང་ཆུང་གི་རྣམ་འགྱུར་སྟོན་བཞིན་དུ་སྨྲས། རྒད་མོ་དཔལ་སྐྱིད་
ཀྱིས་ཀྱང་བུད་མེད་དེས་རང་ལ་མཐོང་ཆུང་བྱེད་པ་ཚོར་བས་སེམས་ནང་རང་
ཉིད་ལ་ཐབས་རྡུགས་ཀྱང་ཟླ་རེར་གླ་ཆ་ཆད་ལུས་མེད་པར་ལེན་རྒྱུ་ཡོད་པས་
མོའི་ཁ་གདན་འདི་འདྲ་ཞིག་ཉོ་མི་ཐུབ་པ་གང་ཡོད་སྙམ། “ཝ་ཡེ་ ཨ་ ཅག་
ལགས། གདན་འདིའི་གྲས་ཚོས་གཞི་རྫ་མདོག་ཨེ་ཡོད་ན་”ཞེས་དྲིས། མོས་
“ཚོས་གཞི་ག་རེ་དགོས་ཀྱང་འདུག” “བུ་མོ། འོ་ན་རྫ་མདོག་ཅིག་སྟོན་གནང་
དང་།” མོས་“རྨོ་བོ་ལགས། ཁྱེད་ཚོས་གདན་འདི་གཟིགས་ཀྱི་ནི་མ་རེད། ཅ་
བསུན་རོགས་རེད་”ཅེས་བཤད་པས་རྒད་མོ་དཔལ་སྐྱིད་ཀྱི་གདོང་མདོག་འགྱུར།
“བུ་མོ། ཁྱེད་རང་འདི་ག་རེ་གསུང་གི་ཡོག་རས། རྨོ་བོ་ང་ལ་དངུལ་ཡོག་མ་
རེད་དགོངས་ཀྱི་འདུག་གས་”ཞེས་བཤད་མ་ཐག་ཨམ་ཕྲག་ནས་དངུལ་འཛིན་
བཏོན་ཏེ་ཚོང་སྒྲོམ་ཐོག་བཞག་པས་ རྒད་པོ་ཚེ་རིང་གི་སེམས་ལ་ད་ཡང་རྒད་
མོས་ཁ་རྩོད་རྒྱག་པ་འདུག་སྙམ། “ཝ་ཡེ་དཔལ་སྐྱིད། ད་གདན་ཉོ་དགོས་མ་
རེད། གཡུགས་ བཞག་ན་ དགའ་” ཞེས་ ལག་ ནས་ བཟུང་ སྟེ་ ཚོང་ ཁང་ ཕྱིར་
འཁྲིད།
222



ཇ་ཁང་ནང་གི་ཉེན་རྟོག་པ།
-
-
རྒད་མོ་དཔལ་སྐྱིད་ཀྱིས་ཚོང་ཁང་གི་རྡོ་སྐས་ལས་བབས་ཀྱིན་དུ་རླུང་
འཚུབ་འཚུབ་ངང་“ལྟོས་དང་མོ། ཨ་ཅེ་འདི་ང་ཚོ་རྒད་འཁོགས་ལ་མཐོང་ཆུང་
ཚ་མདོག་ག་འདྲ་མི་འདུག་གས་”ཞེས་བཤད། སྐད་ཆ་དེ་དག་ཚོང་པ་བུད་མེད་
དེས་ཐོས་པས་ལག་ཏུ་བཟུང་བའི་ཏག་སེ་ཡང་གཡུགས། “ག་རེ་ཟེར་གྱི་ཡོད།
རྨོ་བོ་ཁྱེད་ཚོའི་གྲས་ཀྱིས་ཁ་གདན་པགས་པ་མཉེས་མཉེས་བྱས། མཐའ་མ་དེར་
ཉོ་གི་མ་རེད། ས་གཡོས་པ་རང་རེད་”ཅེས་བཤད། རྒད་མོ་དཔལ་སྐྱིད་ཀྱིས་
དེ་དག་ཐོས་ནས་ལན་སློག་པར་བརྩམས་ཀྱང་རྒད་པོ་ཚེ་རིང་གིས། “འགྲོ། ཁ་
རོག་སྡོད། རྒྱག་འདྲེ་བརྒྱབ་ནས་མི་ཕུང་འཁྱིལ་ན་ངོ་ཚ་རོགས་རེད། མོ་ལ་
འཚོང་ས་མེད་པ་མ་རེད་ལ་ང་གཉིས་ལ་ཞོ་ས་མེད་པ་ཡང་ག་ནས་ཡིན་”ཞེས་
བཤད་དེ་མདུན་ལ་ཁྲིད། རྨོ་བོ་དཔལ་སྐྱིད་རླུང་ཁ་མ་འཇགས་པར་“ལྟོས་དང༌།
སྤོ་བོ་རང་གིས་མཐོང་བྱུང་། འོ་ད་ཡིན་ན་དེང་སང་སྤྱི་ཚོགས་འདི་ལ་མིའི་
མདོག་ལ་ལྟ་བའི་བྱེད་སྟངས་ངན་པ་འདི་འདྲ་རེད་”ཅེས་བཤད། རྒད་པོ་ཚེ་
རིང་གིས། “འོ་ཡ་ད་ཤེས་སོང་ངམ། སྐྱུར་མོ་གཅིག་དང་མ་འཕྲད་ན་མངར་
མོ་ཐམས་ཅད་ཅང་ཅང་རེད་ཟེར་བ་དེ་རེད། ད་གིན་ཟི་ལིང་བ་ཚོང་པ་ཁོ་རྣམ་
འགྱུར་ཡག་པོ་དེ་འདྲ་ཡོད་དུས་རྨོ་བོ་རང་གིས་ཁོ་ལ་སྐད་དག་གི་མི་འདུག་
མདོག་གིས་འཕྱ་དམོད་བྱས། ད་ལྟོས་དང་། ང་རང་ཚོ་བོད་རིགས་གཅིག་པ་
ཡིན་ཡང་ཤོད་སྟངས་དང་བྱེད་སྟངས་ག་འདྲ་འདུག མོས་བོད་སྐད་གཙང་མ་
བརྒྱབ་ཀྱང་ཁོང་ཁྲོ་སློང་རྒྱུ་ལས་ག་རེ་འདུག་”ཅེས་བཤད་པས་རྨོ་བོ་དཔལ་སྐྱིད་
ཀྱིས་དེར་ལན་རྒྱག་མི་ཐུབ་པར་ཁ་རོག་ལ་གོམ་པ་སྤོ་བཞིན་མདུན་ལ་ཆས་པས་
ཚུལ་དེ་ལ་བལྟས་ན་ད་གིན་རྒད་མོས་ཟི་ལིང་བ་ཁ་གདན་ཚོང་པར་མཐོང་ཆུང་
བྱས་པར་གནོང་འགྱོད་བྱུང་བ་ལས་མ་འདས། །
རྒན་རྒོན་གཉིས་ཀྱིས་ ཤར་རེར་ཁྱིམ་ དུ་ལོག གསར་དུ་ ཉོས་པའི་ཁ་
གདན་ལམ་ སེང་ བཏིངས་ནས་ བསྡད་ རྗེས་ ཚེ་ རིང་ གིས་ མནོ་ བསམ་ གཏོང་
བཞིན་དེ་སྔོན་ཆ་རེར་སྒོར་བཞི་སྟོང་ལྷག་ཙམ་སྤྲད་པའི་ཁ་གདན་སྤུས་མ་དེ་
223



ཉམ་ཆུང་བུ་མོའི་ལས་དབང་།
དག་ཡིད་ལ་འཁོར། “རྨོ་བོ། ད་ག་འདྲ་མི་འདུག་གམ། མི་ཚོ་ ༤ རྫ་ཁོག་ཆག་
པས་ཡག་སོང་། ཁྲོ་ཟངས་ཐབ་ལ་འཁྱོལ་སོང་”ཞེས་ཅ་དངོས་སྤུས་ཞན་ཞིག་
མེད་པར་གྱུར་ན་དེ་བས་ཡག་པ་ཞིག་ཉོས་ནས་བེད་སྤྱོད་བཏང་བར་གཏམ་དཔེ་
དེ་འདྲ་ཆགས་ཡོད། ད་ཡིན་ནའི་ང་གཉིས་ལ་ལྟོས་དང་། རྟ་ཕོ་བབས་ནས་
བོང་བུར་བཞོན་ཟེར་བ་ལྟར་ཆགས་སོང་”ཞེས་བོད་རུམ་སྤུས་མ་རྣམས་ཆུ་ཤོར་
ནས་རྫས་འགྱུར་ཚི་སྣའི་གདན་གྱི་ཐོག་སྡོད་དགོས་པར་ཡིད་མ་རངས་བའི་ཚུལ་
བསྟན། རྨོ་བོ་དཔལ་སྐྱིད་ཀྱིས་སྐད་ཆ་དེ་དག་ཉན་རྗེས་མནོ་བསམ་ཞིག་བཏང་
ནས་“ཚེ་རིང་ལགས། གཡུགས་ཞོག “ཆོག་ཤེས་བྱས་ན་ནོར་ལ་དབུལ་ཕྱུག་
མེད་”ཟེར་བ་རེད། མི་ཟེར་མཁན་འདི་ཆོག་ཤེས་མ་ཐུབ་ན་ག་ཚོད་བྱུང་ཡང་
ངོམས་རྒྱུ་མེད་པ་ཞིག་རེད། ང་གཉིས་ཕྱུག་པོ་མེད་པར་རྐུ་མ་སྡང་ཡང་དེ་ཡང་
ཕལ་ཆེར་ལས་འབྲས་ཀྱི་གནད་དོན་ཞིག་ ཡིན་ ཤས་ཆེ་” ཞེས་བཤད་དེ་དོན་
དངོས་སུ་ཁ་གདན་བརླག་པར་ཕངས་སེམས་ཆེན་པོ་བྱུང་ཡང་མ་བྱུང་བ་ལྟ་བུའི་
སྐད་ཆ་བཤད།
དུས་ཚོད་ནི་སྐད་ཅིག་ཙམ་ཡང་འགོག་མེད་དུ་རྒྱུ་བས་སྟོན་གྱི་སྦྱར་ལོ་ས་
ལ་ལྟུངས་ ཤིང་། དགུན་གྱི་གྲང་རེག་དེ་སྐྱེ་བོ་ཀུན་གྱི་སྡང་དགྲར་ལངས་པ་
བཞིན་དགུན་གསུམ་ཐོག་མའི་རང་སྒང་འཆར། མི་རྣམས་ཚང་མས་གསར་དུ་
སླེབས་ལ་ཉེ་བའི་བོད་ཀྱི་ལོ་གསར་གཏོང་རྒྱུར་གྲབས་ཤིང་། ལོ་གཅིག་རིང་
འཚོ་བའི་འགྲོ་སོང་ཕུད་པའི་དངུལ་བསགས་པ་ཚང་མ་བཏོན་ནས་རྒྱན་གོས་
དང་། གདན་ཆས་གསར་པ་ཉོ་བའི་མཐོ་རླབས་ཤིག་འཕྱུར། རྒད་མོ་དཔལ་
སྐྱིད་ཀྱིས་བློས་བཏང་ཇི་ཙམ་བཏང་ཁུལ་བྱས་རུང་རྐུ་ཤོར་བའི་ཁ་གདན་དེ་དག་
ཡང་ཡང་དྲན་གསལ་ཡིད་ལ་འཆར། ཕྲེང་རྡོག་གཏོང་བཞིན་རྩིས་བརྒྱབ་སྟེ་
“ཚེ་རིང་ལགས། ང་གཉིས་ཀྱི་ཁ་གདན་རྣམས་རྐུ་ཤོར་ནས་ཟླ་བ་བརྒྱད་ལྷག་
ཙམ་སོང་འདུག ད་ནི་རྐུན་པོ་རྩད་ཆོད་ ཐབས་ བྲལ་བ་འདྲ། ད་རེས་ལོ་
གསར་ལ་ང་གཉིས་ཀྱི་དངུལ་ ལྷག་མ་དེ་དག་ནས་ ཁ་ གདན་ སྤུས་དག་པ་ཆ་
224



ཇ་ཁང་ནང་གི་ཉེན་རྟོག་པ།
་་་
གཉིས་ཉོ་ཐུབ་ན་ཡག་པོ་ཞིག་ཡོང་ང་། ཁོ་རྫས་འགྱུར་ཚི་སྣའི་ཁ་གདན་འདི་
སྣམ་བུའི་ཕྱུ་པ་གོན་དུས་རྐུབ་ལ་འབྱར་ཡོང་གི་འདུག ད་འདི་དངོས་གནས་
གདན་ཁྲལ་སྐྱེལ་ཡས་ལྟ་བུ་རེད་”ཅེས་བཤད། །
རྒད་པོ་ཚེ་རིང་གིས་“ཧཱ་ཧཱ་”ཞེས་གད་མོ་དགོད་ཀྱིན་“རྨོ་བོ། ཁ་སེང་
རང་གིས་ཆོག་ཤེས་བྱེད་དགོས་རེད་ཟེར་གྱི་འདུག་ག ད་ཁ་གདན་ཉོས་ནས་
གང་ཡོང་། ལོ་གསར་ལ་ཁྲ་ཁྲ་སིལ་སིལ་བྱེད་པ་ལས་ཁ་སྣུམ་ཚིལ་ཚིལ་བྱས་པ་
དགའ་གི་མ་རེད་པས་” ཞེས་བཤད་ཅིང༌། ཡང་རྒད་པོ་ཚེ་རིང་གིས་ “ རྨོ་བོ།
ང་གཉིས་ལ་ཕྲུ་གུ་ནི་བྱུང་མེད། ད་ནི་གནས་སྐབས་རིང་ན་ན་ཚ་ཚ་མ་བྱུང་
རོགས་བྱས་ན་དེ་གས་འགྲིག་གི་རེད། རང་གིས་ ཁ་ སེང་བཤད་ པ་ལྟར་ ཁ་
གདན་བརླག་པ་དེ་ལས་འབྲས་ཤིག་ཡིན་གྱི་རེད། ཚེ་སྔོན་མ་ང་གཉིས་ཀྱིས་བུ་
ལོན་ཞིག་ཆད་ཡོད་པ་དེ་དེད་པ་ཡིན་ཤས་ཆེ་”ཞེས་བཤད། རྨོ་བོ་དཔལ་སྐྱིད་
ཀྱིས་ཡར་ལངས་ནས་ཇ་དཀར་ཡོལ་རེ་བླུགས་པ་དང་སྦྲགས་སླར་ཡང་བསམ་བློ་
གཏོང་གིན་“ཚེ་རིང་ལགས། མི་ཚོས་ཟེར་ཡས་ལ་གྲྭ་བཞི་ལྷ་མོའི་སྐུ་མདུན་ལ་
བཅར་ནས་སྐུ་ཞབས་ལ་ཐུགས་དམ་ག་རེ་ཞུས་ཀྱང་ཐིག་པ་ལ་མདའ་བརྒྱབ་པ་
ནང་བཞིན་རེད་ཟེར་གྱིས། ང་གཉིས་ཀྱིས་ཀྱང་གྲྭ་བཞིར་ཕྱིན་ནས་གདན་དེ་ཚོ་
ལག་སོན་ཡོང་མིན་ཞིག་བཀའ་འདྲི་ཞུས་ན། ..…….”ཞེས་བཤད་པས་ཚེ་རིང་
གིས་“གཡུགས་ཞོག་ཅིག ང་ནི་སངས་རྒྱས་ཀྱི་ཆོས་ལ་དད་པ་ཡོད་ཀྱང་མོ་ལུང་
སྟོན་མཁན་དེ་ཚོར་ཡིད་གཏན་ནས་ཆེས་ཀྱི་མེད། རྨོ་བོ་རང་བསམ་བློ་ཐོངས་
དང་། དེ་སྔོན་ང་གཉིས་ཀྱིས་མོ་རྒྱག་མ་མྱོང་བ་མ་རེད་པཱ། བཟོ་གྲྭའི་ནང་གླ་
ཆ་དེ་ཙམ་མེད་དུས་བཟོ་གྲྭ་ནས་ཕྱིར་རང་འགུལ་གྱིས་དོན་ན་དགའ་དང༌། མུ་
མཐུད་བསྡད་ན་བཟང་མིན་འདྲི་དུས་མོ་པས་དོན་པ་ལས་ཡག་པ་མེད་ཅེས་
བཤད་བྱུང་ང་། ཡིན་ནའི་རྗེས་ ལ་ མི་ གཞན་ ལ་ བལྟས་ནས་ བཟོ་གྲྭར་ རང་
འཇགས་བསྡད་པ་འདིས་ད་ལྟ་ལོ་རྒས་ཀྱང་ཟླ་རེར་གླ་ཕོགས་ཀྲིག་ཅར་ལེན་རྒྱུ་
མི་འདུག་གམ། གལ་སྲིད་དེ་དུས་མོ་པའི་ལུང་ལ་ཆ་བཞག་ནས་བཟོ་གྲྭ་ནས་
225



ཉམ་ཆུང་བུ་མོའི་ལས་དབང་།
ཕྱིར་འཐེན་བྱས་ན་ད་ཚོད་ཚེ་མཇུག་གི་འཚོ་བ་འདི་ཡག་པོ་ཞིག་སྐྱེལ་ཐུབ་རྒྱུ་
ཁག་པོ་བྱས་པ་རེད་”ཅེས་བཤད། རྨོ་བོ་དཔལ་སྐྱིད་ཀྱིས་“འོ་དེ་དུས་མོ་རྒྱག་ས་
དེ་ཁྲོམ་གཞུང་གི་གྲྭ་རྫུས་དེ་ཚོ་རེད་པཱ། ངས་ད་ལྟ་ཟེར་ཡས་དེ་གྲྭ་བཞི་དགོན་
པར་མོ་ལུང་ཞུས་ན་ཟེར་གྱི་ཡོད་” ཅེས་ཟེར། འོན་ཀྱང་རྒད་པོ་ཚེ་རིང་གིས་
“གཡུགས་ཞོག ད་དེ་འདྲ་བྱས་ན་ཕན་ཐོགས་ཅི་ཡོད་” ཅེས་མོ་ལུང་ཞུ་བར་
འགྲོ་རྒྱུར་མོས་མཐུན་མ་བྱས། །
ཡང་རྒད་མོ་དཔལ་སྐྱིད་ཀྱིས་“ཚེ་རིང་ལགས། བྱས་ན་སྤྱི་བདེ་ཉེན་རྟོག་
པས་རྐུན་པོ་འཛིན་བཟུང་བྱེད་ཐུབ་བཟོ་ཨེ་ཡོད་ནཱ་”ཞེས་བཤད་པར། རྒད་པོ་
ཚེ་རིང་གིས་“ད་དེ་གཏན་འཁེལ་གྱིས་ཤོད་ཚོད་ཐིག་གི་མ་རེད། ...…..”ཅེས་
བཤད་མཚམས་རྨོ་བོ་དཔལ་སྐྱིད་ཀྱིས་“ཧིན། ཁོ་ཚོས་རྐུན་པོ་བཟུང་མ་ཐུབ་ན་
ཁ་སེང་རྐུན་ཤུལ་དུ་པར་བླངས། མུ་མཐུད་མྱུལ་ཞིབ་ཀྱིས་ཁུངས་སྣེ་འཚོལ་རྒྱུའི་
སྐོར་ཡང་བཤད་པ་དེ་ཚོ་སྟོང་པ་སྟོང་རྐྱང་རེད། མ་གཞི་ནས་གཅིག་བྱས་ན་
ཉེན་རྟོག་པས་ང་གཉིས་ཀྱི་ཁ་གདན་རྐུ་མཁན་རྩད་གཅོད་བྱས་མེད་ཤས་ཆེ་”
ཞེས་བཤད་པས་རྒད་པོ་ཚེ་རིང་གིས་ཀྱང་“འདྲ་པོ་རེད། ང་གཉིས་ཀྱི་ཁ་གདན་
དེ་ཚོ་རྩ་ཆེའི་རིག་གནས་དངོས་རྫས་ནི་མ་རེད། དངོས་པོ་དེ་འདྲ་རྐུ་ཤོར་བའི་
གནས་ཚུལ་མང་པོ་ཡོད་ངེས་རེད་”ཅེས་བཤད།
ཁོང་གཉིས་ཀྱིས་ཁ་གདན་རྣམས་ཚུར་རག་མིན་ལ་སྐད་ཆ་འདྲ་མིན་སྣ་
ཚོགས་ཤོད་པའི་སྐབས་གློ་བུར་དུ་“ཏག ཏག ཏག་”ཅེས་སྒོ་བརྡུངས་པའི་སྒྲ་
ཞིག་གྲགས་ཡོང༌། རྒད་པོ་དཔལ་སྐྱིད་ཀྱིས་“སྤོ་བོ། མགྱོགས་པོ་སྒོ་འབྱེད་པར་
རྒྱུག་དང་། གཅིག་བྱས་ན་མངགས་གཏོང་ཁང་གི་མི་ཡིན་གྱི་རེད་”ཅེས་བཤད།
ཚེ་རིང་གིས་ལམ་སེང་སྒོ་འབྱེད་པར་སོང་ནས་“ཝ་ཡེ། སུ་ཡིན་ནམ། ཡོང་གི་
ཡོད་”ཅེས་སྒོ་ཁའི་མི་ལ་ཨ་ལན་སྤྲོད་བཞིན་སྒོ་ཕྱེ། “འོ་རྫི། ཉི་མ་ལགས། དེ་
རིང་ཁྱེད་རང་ལྷགས་པ་ག་འདྲ་ཞིག་གིས་འདི་གར་འདེད་བྱུང་ངམ། ད་ཡར་
ཕེབས་དང་”ཞེས་གདན་དྲངས་ཏེ་རྒད་པོ་གཉིས་ཁ་སྤྲོད་དུ་བསྡད།
526



ཇ་ཁང་ནང་གི་ཉེན་རྟོག་པ།
རྒད་མོས་ཐབ་ཚང་དུ་བསྐྱོད་ནས་ཆང་ཧུའུ་ཆེན་པོ་ཞིག་འཁྱེར་ཡོང་ནས་
“ཨ་ཙི། དངོས་གནས་དེ་རིང་དམ་ཚིག་འདུག མཆོད་ཆང་ཡག་པོ་ཞིག་ཡོད།
ད་ཡིན་ད”ཞེས་གྷི་ལ་སི་བཀྱག་སྟེ་ཡིན་མིན་སྐད་ཆ་མེད་པར་གསུམ་བསྒྲོན་
མཉེས་དག་གཅིག་བཀྱག རྒད་པོ་ཉི་མས་གྷི་ལ་སི་མར་བཞག་པ་དང་། “རྨོ་
བོ་དཔལ་ སྐྱིད་ ལགས། ཅོག་ ཚེ་ རིང་ ལའང༌ གསུམ་ སྒྲོན་ མཉེས་ དག་ ཅིག་
འགྱོགས་ དགོས་” ཞེས་ ཟེར་ བས་ དཔལ་ སྐྱིད་ ཀྱིས་ “ ཧིན། ཉི་ མ་ ལགས།
འགྱོགས་ཀྱི་མིན། ང་ཚོའི་ སྤོ་བོ་ཉིན་ གང་ བཏུངས་ བཏུངས་ པ་རེད་” ཅེས་
བསྟན་བཤིག་སློང་བཞིན་བཤད། རྒད་པོ་ཉི་མས་ཀྱང་ཀུ་རེའི་ངང་“འོ་ཡིན་
ཐག་ཆོད་ པ་ རེད། ཅོག་ཚེ་ རིང་ གིས་ ཉིན་ གང་ མཆུ་ཏོ་ཆང་ལ་ སྦྱངས་ནས་
བཞག་ཡོད་ངེས་རེད་”ཅེས་ཤོད་ཀྱིན་ཨམ་ཕྲག་ནས་སྣ་ཐའི་ལྕགས་ཀྲིན་བཏོན།
སོར་མོ་གང་སི་ཤུབས་ཞེས་འཐེན་རྗེས་ལག་གཉིས་བརྡབ་བརྡབ་བྱས།
“ཝ་ཡེ་ཚེ་རིང་ལགས། ཁ་སེང་ང་ཚོ་གླིང་སྐོར་དུ་མཉམ་དུ་ཐེངས་གཅིག་
ཕེབས་ནས་ལམ་དུ་ཟ་ཁང་ནང་བུ་མོ་དེས་ཁོང་ཁྲོ་དེ་འདྲ་བསླངས། ཡང་དེ་
ནས་ཟ་ཁང་གཞན་ཞིག་ཏུ་ཤོ་ངར་པོ་དེ་འདྲ་ཞིག་བརྒྱབ། དེ་དག་གཉིད་ལམ་
འདྲ་པོ་ཞིག་ཆགས་ཚར་འདུག དེ་ནས་ད་བར་མ་འཕྲད་པར་ཟླ་བ་བརྒྱད་ཙམ་
སོང་འདུག ད་ཁྱེད་རང་གཟིགས་དང༌། ལྷ་སའི་ཤར་ནུབ་ཏུ་ཡོད་པའི་དགའ་
ཉེ་མ་ཐུག་པར་དུས་ཚོད་དེ་ག་ཙམ་ཕྱིན་བཞག་ཟེར་ན། ཧིན། དངོས་གནས་
མི་ཚོས་དགའ་ཉེ་རེད་ཟེར་ཨེ་ཡོང་ང་། ..…...”ཞེས་བཤད། རྒད་མོ་དཔལ་
སྐྱིད་ཀྱིས་ལག་ཏུ་བཟུང་བའི་ཆང་ཕོར་ལ་ཁས་བྲོ་བ་ལྟ་ཙམ་བྱེད་པ་ལྟར་ཆང་
ཧུབ་ཆུང་ཞིག་བརྒྱབ་མ་ཐག་སྐད་ཆ་ཁོག་ཏུ་མནོན་ཐབས་མེད་པ་ལྟར་“སྤོ་བོ་ཉི་
མ་ལགས། ཁ་སེང་ང་ཚོ་གླིང་སྐོར་དུ་ཕེབས་པའི་ཉིན་མོ་དེ་མ་གཞི་བྱས་ན་ས་ག་
ཟླ་བའི་ཚེས་བཟང་ཡིན་རུང་གཏན་གཏན་འབྱུང་འཕྲོད་མི་ལེགས་པ་ཞིག་ཡིན་
པ་འདྲ། ཟ་ཁང་དུ་ཕེབས་ནས་ཨ་ཅེ་གཞང་འཚོང་མ་འདྲ་པོ་དེས་ང་ཚོ་རྒད་
འཁོགས་ལ་དམའ་འབེབས་དེ་སྐད་བྱས། ད་ཁྱེད་རང་གསན་དང་། ད་དུང་
T།
227



ཉམ་ཆུང་བུ་མོའི་ལས་དབང་།
ང་གཉིས་དགོང་དྲོ་ཁྱིམ་དུ་སླེབས་དུས་སྒེའུ་ཁུང་གི་ལྕགས་དྲ་བཅད་ནས་རྐུ་མ་
ཤོར་འདུག” ཅེས་ ཁ་ གདན་ ཆ་ བཞི་ དང༌ རྒྱབ་ བསྙེས་ རང་ འགྲིག་ བརླག་ པ་
སོགས་ཆུ་རྒྱུག་པ་ལྟར་བཤད། །
རྒད་པོ་ཚེ་རིང་ གིས་ “ རྨོ་བོ་ཁ་རོག་སྡོད་དང་། ཅོག་ཉི་མ་གདན་ལ་
བཞུགས་ལོང་མེད་པར་སྐད་ཆ་མི་སྙན་པ་ཤ་སྟག་གྲོད་པ་ཁ་ཤོར་བ་ལྟར་ཤོད་རྒྱུ་
གང་འདུག དེ་ལས་མཆོད་ཆང་བཏེགས་དང་”ཞེས་ཟེར་བ་དང་། རྒད་པོ་ཉི་
མས་ཆང་དཀར་བླངས་ནས་ཆང་ཧུབ་གང་བཏུངས། “འོ་ཡ། དགའ་ཉེ་ཐུག་
དུས་འདྲ་ཆགས་པོ་བྱེད་རྒྱུ་གང་ཡོད། དགའ་སྡུག་གང་བྱུང་ཡང་ཤོད་དགོས་
རེད་པཱ། ད་ཡིན་ནའི་ཁ་གདན་ཆ་བཞི་འཁྱེར་བ་དེ་དངོས་གནས་གྱོང་གུན་ཆེ་
ཙམ་རེད། ཁྱེད་གཉིས་ཀྱིས་སྐབས་དེར་མངགས་གཏོང་ཁང་ལ་དོན་དེའི་སྐོར་
ལམ་སེང་སྙན་སེང་ཞུས་མེད་ པས་” ཞེས་བཤད། རྒད་མོས་ “ ཧིན། ཉི་ མ་
ལགས། ལྕགས་ཚ་ ཐོག་ ལ་ མ་ བརྡུངས་ པ་ མིན། སྐབས་ དེ་ དུས་ལམ་སེང་
མངགས་གཏོང་ཁང་དང༌། གྲོང་ ལྷན་ ལ་ ཞུས་ནས་རྐུན་ པོ་ རྫབ་ཆེན་དེ་ཚོ་
བཟུང་ཐུབ་ན་བསམས་ཀྱང་ད་བར་རྐུ་མའི་གྱོད་དོན་ལ་རྩད་ཞིབ་ཐུབ་པའི་སྐད་
ཆ་གོ་རྒྱུ་མི་འདུག ང་ཚོའི་སྤོ་བོ་འདི་ནི་ནམ་རྒྱུན་གཞན་གྱི་དོན་དག་ལ་ཇུས་
གཏོགས་ཚ་བ་དང་ཇུས་གཏོང་མཁས་པ་མ་གཏོགས་སོ་སོའི་མགོ་ཐོག་ལ་ཆག་སྒོ་
ཡོང་དུས་ཆོག་ཤེས་བྱ་རྒྱུའི་སྐད་ཆ་གཏོང་མཁས་པ་དེ་རང་རེད་”ཅེས་བཤད་
པས་ཚེ་རིང་གིས་དཔལ་སྐྱིད་ལ་ལྟ་བཞིན་དུ་ “སྐུ་མཁྱེན། ཁ་བདེ་པོ་མ་བྱེད་
རོགས། རང་གིས་ཀྱང་ཆོག་ཤེས་བྱེད་རྒྱུའི་སྐད་ཆ་གཏོང་མྱོང་མེད་པས་”ཞེས་
བཤད།
རྒད་པོ་ཉི་མས་རྒད་པོ་ཚེ་རིང་གི་སྐད་ཆ་དེ་དག་ཉན་བཞིན་ “རྐུན་པོ་
བཟུང་ཐུབ་མིན་དེ་སོ་སོའི་རླུང་རྟ་ལ་ཡང་འབྲེལ་བ་ཡོག་རེད། ཁུངས་སྣེ་ཞིག་
རྙེད་ན་རྐུན་པོ་བཟུང་ཐུབ་ཀྱི་རེད། ཁ་སེང་ཉིན་ཞིག་ང་ཇ་ཁང་དུ་འགྲོ་སྐབས་
གནས་ཚུལ་འདི་འདྲ་ཞིག་ཐོས་བྱུང་། ལོ་གཅིག་གོང་མི་ཚང་ཞིག་གི་བུ་མོ་ལོ་
228



ཇ་ཁང་ནང་གི་ཉེན་རྟོག་པ།
བཅུ་དྲུག་ལ་ སོན་པ་ཞིག་རླངས་འཁོར་གྱིས་བརྫིས་ནས་ཁ་ལོ་བ་བྲོས་འདུག
ཡིན་ནའི་ག་འདྲས་བྱས་པ་ཡིན་ནཱ། ཉེ་དུས་མི་བསད་ནས་འགན་འཁུར་མ་
འདོད་པར་བྲོས་བྱོལ་དུ་སོང་བའི་ཁ་ལོ་བ་དེ་ཉེན་རྟོག་པས་འཛིན་བཟུང་བྱས་
འདུག ད་ལྟ་ཁོ་པའི་ཁྱིམ་གྱིས་གོད་ཆག་བྱུང་བའི་ཁྱིམ་ཚང་ལ་མི་རིན་འཇལ་
རྗེས་ཁ་ལོ་བ་ད་དུང་སྒྱུར་བཀོད་གཏོང་གི་ཡོད་སྐད་འདུག་”ཅེས་བཤད། རྒད་
པོ་ཚེ་རིང་གིས། “ད་ཁག་པོ་མིན་ནམ། མི་ཤི་ནས་འདས་ལོག་བྱུང་བ་ལྟ་བུ་དེ་
འདྲ་ཉུང་ཉུང་རེད་”ཅེས་བཤད། རྒད་པོ་ཉི་མས་དེར་ལན་གང་ཡང་མ་བཏབ་
པར་“ཚེ་རིང་ལགས། ད་ཁྱེད་གཉིས་བཞུགས་ཨ། ང་ལོག་གི་ཡིན། རྗེས་མ་
ཕྱི་ལོགས་ལ་ཕེབས་དུས་སྒོ་དང་སྒེའུ་ཁུང་ཡག་པོ་བསྐྱོན་ཤོག མ་གཞི་ནས་ཕྱིར་
ཕེབས་སྐབས་གྲོང་ཁྱིམ་མཚེས་ལ་མངགས་ཙམ་བྱས་ནའང་ཕན་ཐོགས་ཡོད་”
ཅེས་བཤད་ནས་སྒོ་ཕྱིར་དོན་པ་དང༌། རྒན་རྒོན་གཉིས་ཀྱིས་སྒོ་ཁར་སྐྱེལ་མ་
བྱས། །
དེ་ནས་སླར་ཡང་ཟླ་བ་ཁ་ཤས་ཡུད་ཙམ་གྱི་སྣང་བར་སོང་ཞིང༌། དབྱར་
ཐོག་མའི་རང་སྒང་ཟིན་ཏེ་ཚ་དྲོད་རིམ་གྱིས་འཕེལ་བས་ན་རྒད་པོ་ཉི་མས་ཉིན་
ལྟར་ཀྲིག་ཅར་ཐོག་ཞོགས་པའི་ཆུ་ཚོད་བཅུ་པའི་གཡས་གཡོན་དུ་གླིང་སྐོར་ལ་
ཐེངས་རེ་འགྲོ་བ་དེ་ཕྱི་དྲོ་བསིལ་གྲིབ་ཕོག་མཚམས་ཀྱི་ཆུ་ཚོད་ལྔ་པ་ཙམ་ལ་འགྲོ་
རྒྱུར་བསྒྱུར། ཞོགས་པ་ལས་ཀ་མེད་པས་རྒད་པོ་ཉི་མས་ལས་རོགས་ཚེ་རིང་གི་
ཁ་གདན་རྐུ་ཤོར་བའི་དོན་ལ་བསམ་བློ་ཡང་ཡང་བཏང༌། སེམས་ནང་ཇ་ཁང་
ནང་ལ་གསར་འགྱུར་ཡག་ཉེས་སྣ་ཚོགས་ཐོས་རྒྱུ་ཡོད་པས་གཅིག་བྱས་ན་གདན་
རྐུ་མཁན་གྱི་ཁུངས་སྣེ་འདྲ་རྙེད་མི་ཡོང་ངམ་སྙམ། ལག་འདོགས་ཆུ་ཚོད་ལ་ལྟ་
ཙམ་བྱས་རྗེས་ཤར་རེར་མི་ཚོགས་མང་བའི་ཁྲོམ་གཞུང་བརྒྱུད་“གངས་སྐྱིད་ཇ་
ཁང་”གི་ཕྱོགས་སུ་བསྐྱོད།
ཐོག་པང་མཐོ་པོ་དེ་ཙམ་མེད་པའི་“གངས་སྐྱིད་ཇ་ཁང་གི་”སྒེའུ་ཁུང་ཉི་
གཏད་ཡིན་རུང་མདུན་དུ་ ཐོག་བརྩེགས་ཁང་ཆེན་ཡིན་པ་དེས་དཀར་གསལ་
229



ཉམ་ཆུང་བུ་མོའི་ལས་དབང་།
བསྒྲིབས་ཏེ་ཁང་པའི་ནང་དཀར་ཆ་དོད་པོ་མེད་པས་ཧོབ་སྟེ་བལྟས་ན་ས་འོག་
གི་སྔོ་ཚལ་འཇུག་ས་ལྟ་བུར་སྣང་ལ་དེའི་ནང་འཛུལ་བ་ཙམ་གྱིས་གྲང་བསིལ་
བསིལ་གྱི་སྣང་བ་འཆར་གྱི་ཡོད། འོན་ཀྱང་ཡུད་ཙམ་སོང་མ་ཐག་ཇ་མངར་མོ་
དང་། བུལ་ཐུག་གི་ཚ་རླངས་དང༌། ཉིན་གང་ཐབ་ཚང་དུ་ཤིང་གི་མེ་བཏང་བ་
དང་། མི་ཚོགས་མཐུག་པའི་དབང་གིས་ཉི་འོད་ཀྱིས་མིན་པའི་ཚ་དུག་ཅིག་
གིས་ལུས་ཧྲིལ་པོར་རྔུལ་ཆུས་ལྗན་ལྗིན་བྱེད་པའི་ཚོར་སྣང་ཡོང་གི་ཡོད།
ཇ་པ་ལྔ་དྲུག་དང༌། བདུན་བརྒྱད་རེ་བྱས་པའི་ཚོ་མང་པོ་ཞིག་ཡོད་པ་དེ་
དག་གིས་ལས་ཀ་དང་འཚོ་བ། སློབ་སྦྱོང་སོགས་ སོ་སོའི་ལས་རིགས་དང་ལྟོ་
གོས་དང་འབྲེལ་བ་ཡོད་པའི་སྐད་ཆ་འུར་ཐིང་ཐིང་གཏོང་གི་ཡོད་ལ་འགའ་རེས་
འཛམ་གླིང་དང་རྒྱལ་ཁབ། སོ་སོའི་ཁོར་ཡུག་གི་སྤྱི་ཚོགས་དང་། ཁྱིམ་ཚང་
སོགས་ཀྱི་ སྐོར་ ཡང་ ལབ་གླེང་བྱེད་བཞིན་ཡོད་ པས་ དེ་ གའི་ ཁོར་ ཡུག་ནི་ མི་
དམངས་འཐུས་ཚོགས་ཀྱི་ཚོགས་ཆུང་གྲོས་བསྡུར་དང་ཡང་འདྲ། ཚོགས་ཆུང་
འགའ་རེའི་ནང་ལང་ཚོའི་དཔལ་འབར་བའི་ཕོ་གཞོན་འགའ་རེས་ཚ་གདུག་མི་
བཟོད་པར་སྟོད་གོས་ཕུད་པའི་ཐོག་གནད་དོན་འགའ་རེར་ང་བདེན་ཁྱོད་རྫུན་
གྱི་རྩོད་གླེང་བྱས་ཏེ་ལག་བཤད་ཀྱང་བྱེད། ཇ་ཞུ་མས་“གསོལ་ཇ་ཞུ་དགོས་རེད་
པས་”ཞེས་དྲིས་པར་ཡང་ལན་མི་འདེབས་པར་གཅིག་འོག་ཏུ་གཅིག་མི་འདུ་
བའི་རྣམ་པ་མངོན་པ་ནི་བསྡུས་གྲྭའི་ནང་རྟགས་གསལ་གཏོང་མཁན་ཨེན་ཆུང་
ངར་པོ་དེ་འདྲ་འཛོམས་པ་དང་གཉིས་སུ་མེད་པར་སྣང་། ཚོགས་ཆུང་འགའ་
རེར་ཏག་སེར་དངུལ་སྒོར་ཙག་རྒྱུན་དུ་བཞག་སྟེ་དངུལ་ཐོབ་ན་སྙམ་པའི་འདོད་
པས་རིག་པ་རྩེ་གཅིག་ཏུ་སྒྲིམ་ནས་ཏག་སེར་བལྟ་བ་ལས་ཁ་གཡེང་མིག་གཡེང་
མི་བྱེད། གྷི་ལཱ་ སིའི་ནང་ཇ་ཕྱེད་ཙམ་ཡོད་པར་ཇ་ཞུ་མས་ཁ་སྣོན་བླུགས་ཏེ་
དཀར་ཡོལ་གང་གི་རིན་བསྡུས་ཀྱང་དེར་མིག་ལྟ་ཙམ་མི་བྱེད་པས་ཇ་ཞུ་མར་ཁེ་
བཟང་རང་དགར་སྤྲོད་པ་དང་མཚུངས།
རྒད་པོ་ཉི་མས་གཡས་ངོས་སུ་མི་བཞི་ཡོད་པའི་ཇ་པའི་ཚོགས་ཆུང་ཞིག་
230



ཇ་ཁང་ནང་གི་ཉེན་རྟོག་པ།
དང་གཡོན་ངོས་སུ་མི་དྲུག་ཡོད་པའི་ཚོགས་ཆུང་ཞིག་གི་འགྲམ་དུ་རྐུབ་སྟེགས་
སྟོང་པ་གཅིག་རང་ཡོད་པ་དེའི་ཐོག་ཇ་མངར་མོ་བཤོས་ནས་གཙང་མ་མེད་རུང་
ཨམ་ཕྲག་ནས་ཤོག་རྫར་ཞིག་བཏོན་ནས་ཕྱིད་ཙམ་བྱས་རྗེས་དེ་གར་བསྡད་པ་
དང་། གྷི་ལཱ་ སི་བཙུགས་ ཐོག་ ཅོག་ཙེའི་ཐོག་ཇ་རིན་དུ་དངུལ་ སིལ་མ་སྒོར་
བདུན་བརྒྱད་ཅིག་བཞག དེ་ནས་ཇ་དཀར་ཡོལ་གང་བཏུངས་རྗེས་ཡང་ཨམ་
ཕྲག་ནས་ཞལ་འདོན་ཕྱོགས་བསྒྲིགས་ཞེས་པའི་དཔེ་དེབ་མཐུག་པོ་ཞིག་བཏོན་
ནས་ཁ་ཕྱེ། དེར་ཕྱི་ཚུལ་བྱས་ན་རྒད་པོ་ཞལ་འདོན་སྐྱོར་འདོན་བྱེད་པ་འདྲ་
ཡང་དོན་དུ་གཡས་གཡོན་གྱི་ཇ་པའི་ཚོགས་ཆུང་རེར་ཨམ་ཅོག་རེ་བགོས་པ་ལྟར་
ག་རེ་ཤོད་མིན་ལྐོག་ཉན་བྱས།
རྒད་པོ་ཉི་མའི་གཡས་ངོས་སུ་ཡོད་པའི་ཇ་པ་མི་བཞི་ཡོད་པའི་ཚོགས་ཆུང་
དེའི་ནང་གི་སྐྱེས་པ་དར་མ་སྨ་ར་གཙང་མ་བཞར་བ་ཞིག་ཡོད་པ་དེས་ཇ་འཐུང་
གིན་གྱི་ལཱ་སི་ཅོག་ཙེའི་ཐོག་བཞག་རྗེས། “དེང་སང་ཡུལ་སྐོར་བ་མང་པོ་སོང་
ཙང་ མོ་ ཊར་རྒྱུགས་ རིན་ འདུག་ གཱ། ཧིན། ཟླ་ བ་ གཅིག་ མཆོངས་ དང་ མ་
མཆོངས་མཆོངས་ནས་ཁེ་བཟང་ སྒོར་དྲུག་སྟོང་ལྷག་ཙམ་བྱུང་ བཞག ཨོའོ་
ཙམ་མ་རེད་པས་”ཞེས་ཟེར། དེ་དུས་ཁོང་ཚོའི་ཁྲོད་ཀྱི་སྐྲ་ཐུང་ཐུང་བཞག་པའི་
སྐྱེས་པ་ཞིག་གིས་ཀུ་རེའི་རྣམ་འགྱུར་སྟོན་བཞིན་དུ་“ཧེ་ཧེ། སྐྲ་བཟང་རང་གིས་
མཆོངས་དང༌ མ་ མཆོངས་ མཆོངས་ ནས་ ཡོང་ འབབ་ བཤད་ པ་ མ་ གཏོགས།
གཞན་དག་བཤད་མ་བྱུང་དཱ། མི་དང་ཕྱུགས་རིགས་བརྫིས་ནས་ལྐོག་བྲོས་ག་
ཚོད་བྱས་ཡོད་དམ”ཞེས་བཤད་པས་དེ་མུར་ལོ་ལྔ་བཅུ་ཡོལ་ཙམ་གྱི་སྐྱེས་པ་ཞིག་
གིས་“འ་ལད་གྲོགས་པོ་ནང་ཚོགས་ལ་བསྟན་བཤིག་སློང་བའི་སྐད་ཆ་དེ་འདྲ་
ཞིག་ལས་ཤོད་རྒྱུ་མི་འདུག་གས། སྡུག་རིགས་ངན་ཚད་དེ་འདྲ་མ་ཤོད་དང་།
དེ་ལས་སྐྲ་བཟང་ལ་ཡོང་འབབ་ཡག་པོ་བྱུང་འདུག་གཱ། གང་ལྟར་ལོ་འདི་མ་
རྫོགས་བར་དུ་ཇ་ཁང་དུ་སྦྱིན་བདག་བྱེད་རྐྱང་རེད་”ཅེས་བཤད།
སྐྲ་བཟང་ཟེར་བའི་ཇ་པ་དེས་“ཧཱ་ཧཱ་ཧཱ། གསོལ་ཆས་འདི་འདྲ་ཞིག་གི་
231



ཉམ་ཆུང་བུ་མོའི་ལས་དབང་།
སྦྱིན་བདག་ངས་ཚེ་གང་བྱེད་དགོས་ཀྱང་གྲོགས་པོའི་ལ་རྒྱ་ཟེར་བ་དེ་རྩ་ཆེན་པོ་
ཡིན་པས་སྣང་དག་མེད། ཡིན་ནའི་ང་ལ་རེ་བ་ཞིག་ཡོད་པ་དེ་ཁྱེད་ཚོས་ཁས་
ལེན་ཐུབ་པ་འདུག་གམ་”ཞེས་བཤད་པས་མགོ་སྐྲ་ཐུང་ཐུང་བཞག་པའི་སྐྱེས་པ་
དེས་སྐྲ་བཟང་གི་ཁ་ནས་ག་རེ་ཤོད་མིན་ལ་བསམ་བློ་ཙམ་མ་བཏང་བར་ “འོ།
ཇ་ཁང་འདིར་ཚེ་གང་སྦྱིན་བདག་དོན་དུས་རེ་བ་ག་རེ་ཡོད་ཀྱང་ཁས་ལེན་རྒྱུ་
རང་རེད་”ཅེས་ཇ་པ་གཞན་ཚོར་བལྟས་ནས་བསམ་བློ་གཅིག་གྱུར་ཡིན་དགོས་
པའི་རྣམ་འགྱུར་སྟོན་པས་ཚང་མས་“ད་ག་རང་རེད། སྐྲ་བཟང་གིས་མ་འོས་པ་
དང་མ་ཐུབ་པའི་རེ་བ་ནི་འདོན་དོགས་མེད། ད་ཁྱེད་ཀྱིས་ཤོད་དང”ཞེས་ཟེར།
སྐྲ་བཟང་གིས། “ད་བྱས་ན་ཡག་པོ་བྱུང༌། ང་ནི་ཁྱེད་ཚོའི་ཟ་འཐུང་གང་
འདོད་ཀྱི་སྦྱིན་བདག་ཡིན་པས་ཇ་ཁང་དུ་སླེབས་ནས་ཇ་མངར་མོ་ལ་ ཁ་ མ་
བརྒྱབ་གོང་ང་ལ་ཇ་མཆོད་འབུལ་དགོས་”ཞེས་ཟེར།
ཇ་པ་ཚོས་སྐད་ཆ་དེ་ཐོས་འཕྲལ་ཚང་མ་གད་མོ་ཤོར་ཞིང༌། ཚང་མས་
མིང་ངན་དུ་འཇུར་རྟ་ཞེས་འབོད་པའི་སྐྱེས་པ་ལུས་ཤ་ཅུང་སྐམ་ལ་གཟུགས་རིང་
བ་ཞིག་ཡོད་པ་དེས་“ཨོའོ། ཇ་མཆོད་འབུལ་རྒྱུ་སྣང་དག་མི་ཡོང༌། ཡིན་ནའི་
ཇ་མཆོད་ཀྱི་ནང་དོན་ག་འདྲ་ཟེ། མཆོད་དོ་གསོལ་ལོ་སྐྲ་བཟང་མཆོད་དོ། སི་
ཅིའི་འབར་ཚགས་སྐྲ་བཟང་མཆོད་དོ།...…དེ་འདྲ་ཟེ་རེད་པས་”ཞེས་བཤད་
མཚམས་སྐྲ་བཟང་གིས་“འོ་ཡ། འགྲིག་མ་སོང་འགྲིག་མ་སོང་། ད་འོ་ན་ངས་
ཁྱེད་ཚོར་ཇ་མཆོད་བསླབ་ཆོག ནང་དོན་དེ་དག་ངག་སྐྱོར་ཐུབ་རྗེས་སེམས་
ནང་མི་ང་བསྒོམ་ནས་ཇ་མཆོད་འབུལ་དགོས་ཁྱེད་ཚོ་ཉོན་ཨང་། “མོ་ཊ་གཏོང་
ལ་དེ་ལས་མཁས་པ་སུ། ཡོང་འབབ་གསོག་ལ་གྲུང་ཤ་དོད་པ་སུ། ཇ་རིན་ཐུག་
རིན་གཏོང་བར་དཔའ་བ་སུ། སྐྲ་བཟང་འཇོན་ཐང་ཅན་གྱི་ཞལ་ལ་མཆོད།
འོ་ཡཱ། དེ་སྐད་བཏོན་མ་ཐག་སེན་མཛུབ་ཀྱིས་ཕུད་གཏོར་ལན་གསུམ་བྱེད་
དགོས་པ་རེད། ད་ཤེས་སོང་ངམ”ཞེས་བཤད་པས་ཇ་པ་ཚང་མ་གད་མོ་ཆེན་
པོ་ཤོར།
232



ཇ་ཁང་ནང་གི་ཉེན་རྟོག་པ།
སྐད་ཆ་དེ་དག་རྒད་པོ་ཉི་མའི་རྣ་བས་གསལ་པོ་ཐོས་ཀྱང་དེའི་ནང་སྤོ་བོ་
ཚེ་རིང་གི་ཁ་གདན་བརླག་པའི་དོན་དང་འབྲེལ་བ་ཡོད་པའི་སྐད་ཆའི་ཚིག་ཟུར་
ཙམ་ཡང་མེད་པས་རྒད་པོས་སེམས་ལ་མ་བཞག་པར་ཨམ་ཅོག་གཡས་ནས་ཐོས་
རིམ་དུ་གཡོན་ནས་གློད་པ་ལྟ་བུ་བྱས། ཡང་རྒད་པོས་གཡོན་ཕྱོགས་སུ་བསྡད་
པའི་ཇ་པ་མི་དྲུག་གི་ཚོགས་ཆུང་དེའི་ཕྱོགས་སུ་རྐུབ་སྟེགས་བཅར་ཙམ་བྱས་ནས་
ཚོགས་ཆུང་དེའི་སྐད་ཆ་ཉན། ཁོང་ཚོའི་སྐད་ཤུགས་ཆེན་པོ་རང་མེད་རུང་དེའི་
ཁྲོད་ནས་མགོ་སྐྲ་ཅུང་རིང་པོར་བཞག་པའི་གཞོན་པ་ལོ་སུམ་ཅུའི་གཡས་གཡོན་
ལ་སླེབས་པ་ཞིག་གིས་ལྷ་སའི་སྐད་སྒྲ་དག་པོ་རང་མེད་པ་ཞིག་བརྒྱབ་སྟེ། “ཝ་
ཡེ་དགྲ་ལྷ། ན་ནིང་ངས་བསྐུར་བའི་གདན་ཆས་དེ་དག་ད་དུང་བཙོང་ཚར་མ་
སོང་ངམ”ཞེས་བཤད། ཁ་འཕྲོད་དུ་ཡོད་པའི་གཞོན་པ་ལོ་ཉི་ཤུ་རྩ་གྲངས་ལ་
སོན་པ་ཞིག་ཡོད་པ་དེས་ལག་གཡོན་པར་གོན་པའི་ཕྲེང་བ་སེར་སྨུག་དེ་མར་
ཕུད་ནས་རྡོག་ཁ་ཤས་འཐེན་ཙམ་འཐེན་ཙམ་བྱེད་ཀྱིན་སྣང་མེད་དུ། “ཁྱོད་ཅི་
ཟེར། ན་ནིང་ཚོང་ཟོག་ད་ག་པར་སྡོད་ཀྱི་རས། བཟས་ཚར་ནས་གསང་སྤྱོད་
དུ་བཏང་བ་རེད་”ཅེས་བཤད། སྐྲ་རིང་པོ་བཞག་པའི་སྐྱེས་པ་དེས་“ཡཱ་ཁོ་རེ།
ཁ་ གདན་ཁྱོད་ཀྱིས་བཟས་ན་ང་ལ་ག་རེ་སྤྲོད་རྩིས་ཡོད་” ཅེས་བཤད་པས་ཕོ་
གཞོན་དེས་“ཧཱ་ཧཱ། ཚོང་ཤག་བར་ལ་རྩིས་དམ་པོ་དེ་འདྲ་རྒྱུག་རིན་གང་འདུག
ངའི་ཚོང་ལ་ ལྷོགས་ཆེན་པོ་ཞིག་ཡོང་གྲབས་ཡོད། དེ་དུས་ངས་ཁྱོད་གཟའ་
འཁོར་གཉིས་རིང་ནང་མར་གདན་འདྲེན་ཞུས་ཆོག འགྲིག་པ་འདུག་གས་”
ཞེས་ཟེར།
སྐབས་དེར་རྒད་པོ་ཉི་མའི་སེམས་ལ་མི་དེ་ཚོའི་གྲས་སྤོ་བོ་ཚེ་རིང་གི་ཁ་
གདན་རྐུ་མཁན་མིན་ནམ་སྙམ་པའི་དོགས་པ་ཆེན་པོ་སྐྱེས། འོན་ཀྱང་ཁོང་ཚོས་
ཁ་གདན་གྱི་སྐོར་གླེང་ཙམ་ལས་མ་བྱས་པར་ཡང་དོན་དག་གཞན་གླེང་འགོ་
བཙུགས་པས་རྒད་པོས་དེ་བས་ཁ་གསལ་བའི་ཁུངས་སྣེ་བཟུང་ཐབས་བྲལ་བར་
གྱུར། ཡུད་ཙམ་སོང་མཚམས་རྒད་པོས་ གཅིན་པ་གཏོང་བར་ སོང་བ་དང་།
233



ཉམ་ཆུང་བུ་མོའི་ལས་དབང་།
ཡར་ཡོང་སྐབས་སྐྱེས་པ་དེ་དག་ལ་སྣང་མེད་ཀྱི་ཁུལ་བྱས་ཏེ་ལྐོག་ལྟ་ཞིབ་ཕྲ་བྱས་
པས་མགོ་སྐྲ་ཅུང་རིང་པོ་བཞག་པའི་ཕོ་གཞོན་དེའི་སྣ་ཁུང་གི་གཞོགས་གཡོན་དུ་
རྟགས་བརྒྱབ་པ་ལྟར་གྱི་འཛེར་པ་རྡོག་རྡོག་ཅིག་ཡོད་པ་མཐོང་། སེམས་ནང་
མི་འདི་ལྟ་བུ་རྐུན་པོ་ཡིན་ན་ག་ནས་མཐོང་ཡང་ངོ་ཤེས་པ་འདུག་སྙམ།
རྒད་པོ་ཉི་མས་རྐུབ་སྟེགས་ལ་བསྡད་ནས་ཇ་མངར་མོ་གྷི་ལཱ་སི་གང་གཟེད་
པ་དང་། དངུལ་འཕྲོ་མ་མོའོ་ཙག་ཡོད་པ་དེ་དག་བསྡུས་ནས་ ཨམ་ཕྲག་ཏུ་
བཅུག སེམས་ནང་སང་ཉིན་སླར་ཡང་འདི་གར་ཡོང་སྟེ་མངགས་གཏོང་ཁང་
གི་ཉེན་རྟོག་པར་དོགས་གཞི་ཡོད་པའི་མི་དེ་ཚོ་བསྟན་རྒྱུའི་བསམ་བློ་འཁོར་
ཞིང་། དེ་ག་ནས་ཁ་བྲལ་ཏེ་རང་ཁྱིམ་དུ་ཤར་རེར་ལོག ཕོ་གཞོན་དྲུག་ཚོགས་
པའི་ཇ་པ་དེ་དག་གིས་རྒད་པོར་དོ་སྣང་སྤུ་ཙམ་མ་བྱུང་བར་མུ་མཐུད་ཇ་མངར་
མོ་འཐུང་གིན་ལབ་གླེང་མང་པོ་བྱེད་ཀྱིན་བསྡད་པ་དང་། ཕྱི་དྲོའི་ཆུ་ཚོད་ལྔ་
པའང་ཟིན་ལ་ཉེ་བས་ཁོ་ཚོས་སླར་ཡང་རྒྱ་ཐུག་དཀར་ཡོལ་རེ་རེ་དགོས་ཞེས་
ཞབས་ཞུ་མ་འབོད། ཞབས་ཞུ་མས་སྡེར་མ་ཆེན་པོ་ཞིག་གི་ཐོག་སུར་པན་མང་
ཐག་ཆོད་བརྒྱབ་པའི་ཐུག་པ་དཀར་ཡོལ་ཆེན་པོ་དྲུག་འཁྱེར་ཡོང་སྟེ་སྐྱེས་པ་ཚོའི་
མདུན་གྱི་སྦག་ཅོག་ཐོག་བཞག ཁོ་མོས་སྡེར་མ་སྟོང་པ་ཚུར་བླངས་རྗེས་ཀེ་རེར་
ལངས་བསྡད་པས་ཐུག་རིན་འཕྲལ་དུ་བསྡུ་རྒྱུའི་བཟོ་ལྟ་མངོན། །
ཉིན་དེའི་མཚན་མོར་རྒད་པོ་ཉི་མ་མལ་དུ་ཞུགས་ཀྱང་ཉིན་མོ་ཇ་ཁང་ནས་
མཐོང་ཐོས་བྱུང་བའི་གནས་ཚུལ་རྣམས་དྲན་པར་གསལ་ལ་མིག་ལམ་དུ་དོགས་
གཞི་ཆེ་བའི་སྐྱེས་པ་སྣ་ཁུག་གཡོན་ངོས་ལ་འཛེར་པ་ཡོད་པ་དེ་ཡང་ཡང་འཁོར།
མལ་སར་འགྲེ་ལོག་ཡང་ཡང་བརྒྱབ་རྗེས་སེམས་ནང་ད་ག་རེ་ཡིན་ཡང་མངགས་
གཏོང་ཁང་ལ་གངས་སྐྱིད་ཇ་ཁང་ནང་སྐྱེ་བོ་དེ་འདྲ་ཞིག་དོགས་པ་སྐྱེ་དགོས་པ་
ཞིག་འདུག་ཅེས་ཞུས་ན་སྐྱོན་ཅི་ཡོད། མི་དེ་ལ་ཞིབ་དཔྱད་བྱེད་མིན་མངགས་
གཏོང་ཁང་གིས་གོ་བསྡུར་བྱེད་ཀྱི་རེད་སྙམ་སྟེ་ཞོགས་པ་འགྲོ་རྒྱུར་ཐག་བཅད་
པས་དེ་ནས་ཅང་མ་འགོར་བར་གཏི་མུག་གིས་ཟིན།
234



ཇ་ཁང་ནང་གི་ཉེན་རྟོག་པ།
ཕྱི་ཉིན་ཞོགས་པ་ནམ་སྐྱ་གསལ་མ་ཐག་རྒད་པོ་ཉི་མས་ཡར་ལངས་ཏེ་ཁ་
ངོ་བཀྲུས། ཞོགས་ཇ་བཟོས་ནས་རྩམ་བགམ་བརྒྱབ་རྗེས་བསམ་བློ་ཞིག་བཏང་།
“ཨོའོ། ཁ་ས་ཉིན་གང་མིན་ཙམ་ཟ་ཁང་དུ་མགོ་འཁོར། ཕྱི་དྲོའི་གླིང་སྐོར་
ཐེངས་གཅིག་པུ་དེ་ཡང་ཆག་”ཅེས་གཅིག་ལབ་བརྒྱབ། ཡང་རྒད་པོའི་སེམས་
ལ་ད་ནི་ཉིན་ཤས་གླིང་སྐོར་ཆག་ཀྱང་ལས་གྲོགས་རྙིང་པའི་སྙིང་ནད་སངས་ཐུབ་
པའི་ལས་ཀ་ཞིག་བྱུང་ན་རང་ཉིད་ཀྱིས་ཆོས་བྱས་པ་དང་ཁྱད་མེད་སྙམ། །
དེ་ནས་རྒད་པོ་ཉི་མས་ཁང་པའི་སྒོ་དང་སྒེའུ་ཁུང་རྣམས་ཡག་པོ་བརྒྱབ་
རྗེས་དང་ཐོག་ཤར་རེར་རྒད་པོ་ཚེ་རིང་གི་ཁྱིམ་གྱི་ཕྱོགས་སུ་སོང་།་ སྤྱི་ལེ་ཕྱེད་
ཙམ་སོང་རྗེས་ངལ་བའི་སྣང་བ་བྱུང་ལ་སྒོས་སུ་སེམས་ནང་དུས་ཚོད་མང་པོ་
ཞིག་ལམ་དུ་ཟད་ནས་ཁོང་གཉིས་བཟའ་ཚོ་ཕྱི་ལ་ཐོན་ན་རྐང་སྟོང་བཟོ་ཉེན་ཆེ་
སྙམ་སྟེ་འཁོར་གསུམ་རྐང་འཁོར་ཞིག་བཀག “ཝ་ཡེ་བུ། ཀརྨ་དགོན་གསར་
བར་དུ་བདལ་ གླ་ ག་ཚོད་ རེད་དམ” ཞེས་དྲིས། འཁོར་ གསུམ་ རྐང་ འཁོར་
གཏོང་མཁན་དེས་ལག་རིས་ཀྱིས་གདོང་གི་ཐོག་བྱིལ་བྱིལ་གྱིས་རྡུལ་ཆུ་ཕྱིས། སྤོ་
བོ་ལགས། སྒོར་ལྔ་གནང་ན་ཞེས་ཟེར་བས་རྒད་པོས། “འོ་ཡཱ། འདི་འདྲའི་
བདལ་གླ་མཐོ་བ་ལཱ། སྒོར་བཞི་མ་བྱས་ན་མི་འགྲོ། བུ་རང་རྒྱུགས་ཤིག་”ཅེས་
ཚིག་ཐག་ཆོད་པོ་ཞིག་བཤད། འཁོར་གསུམ་རྐང་འཁོར་གཏོང་མཁན་དེས་
རྐང་ཤུགས་ཆེན་པོ་བརྒྱབ་སྟེ་ཡར་ཙམ་སོང་བ་དང་སེམས་ནང་སྟོང་པར་མི་
འཚོལ་གྱིན་སྡོད་པ་ལས་སྒོར་བཞི་བྱས་ནས་སྤོ་བོ་དེ་བསྐྱལ་ན་དགའ་སྙམ། “ལ་
ཡེ་སྤོ་བོ་ལགས། འོ་ན་ཁྱེད་རང་གིས་གསུངས་པ་ལྟར་གྱིས། ཕེབས་ཤོག་”ཅེས་
བཤད་པས་ རྒད་པོ་ ཉི་ མས་གོམ་པ་མགྱོགས་སུ་བཏང་སྟེ་འཁོར་གསུམ་རྐང་
འཁོར་ནང་དུ་འཛུལ། །
ཀརྨ་དགོན་གསར་བརྒྱུད་ཀྱི་རྡོ་གཅལ་ལམ་བུ་རང་ངེ་རོང་ངེ་ཡིན་པའི་
ཐོག་ས་འོག་ཆུ་འ གྲོ་ཞིག་འགགས་པའི་རྐྱེན་གྱིས་འཁོར་གསུམ་རྐང་འཁོར་འགྲོ་
དཀའ་བས་འཁོར་ལོ་མདུན་ཕྱོགས་སུ་སྐོར་བ་གཅིག་འཁོར་བར་ཡང་རྐང་པས་
235



ཉམ་ཆུང་བུ་མོའི་ལས་དབང་།
ཤུགས་བརྒྱབ་པས་མི་ནོན་པར་ཕོ་གཞོན་དེ་ཀེར་ལངས་ཀྱིས་གནོན་དགོས་ཀྱི་
ཡོད་ཅིང་། ཁོའི་དཔྲལ་བ་ནས་ཆུ་མིག་བརྡོལ་བ་ལྟ་བུའི་རྔུལ་ཆུ་གདོང་ངོས་སུ་
རྒྱུག་ནས་མ་ལེའི་སྟེང་ནས་རྡུལ་ཆུ་བྲང་སྟེང་དུ་མུ་ཏིག་གིས་ཐག་པ་ཆད་པ་ཇི་
བཞིན་ཁྲོམ་ཁྲོམ་དུ་ལྷུང་བཞིན་ཡོད་ཀྱང་རྒད་པོ་རྒྱབ་ངོས་སུ་བསྡད་ཡོད་པས་མི་
མཐོང་། རྒད་པོ་ཉི་མས་འཁོར་གསུམ་རྐང་འཁོར་དེས་གཉའ་རྩལ་འཐེན་པ་
བཞིན་དལ་བུ་ལས་འགྲོ་མི་ཐུབ་པ་མཐོང་བས་“ཝ་ཡེ་བུ། ད་ཁ་བཀག་དང༌།
ང་གོམ་པ་བརྒྱབ་ནས་འགྲོ་གི་ཡིན་”ཞེས་བཤད། རྐང་འཁོར་ཁ་བཀག་མ་ཐག་
རྒད་པོས་མདུན་དུ་སོང་ནས་བདལ་གླ་སྤྲོད་དུ་འགྲོ་སྐབས་ད་གཟོད་ཕོ་གཞོན་དེ་
དབུགས་ལྷེམ་ལྷེམ་བྱེད་པ་དང༌། ངོ་གདོང་ཆུ་ལ་སྦངས་པ་ལྟ་བུར་གྱུར་པ་
མཐོང༌། “ཡ། བུ་རང་ཁག་པོ་ཞེ་དྲག་བཟོས་སོང་། འདི་ནས་དངུལ་སློག་མི་
དགོས་”ཞེས་བཅུ་ལོར་ཞིག་སྤྲད། འཁོར་གསུམ་རྐང་འཁོར་གཏོང་མཁན་དེས་
བདལ་གླ་ལེན་བཞིན་དུ་ “ སྤོ་བོ་ལགས། ཐུགས་རྗེ་ཆེ། ཐུགས་རྗེ་ཆེ་”ཞེས་
བདལ་གླུ་ལྡབ་གཅིག་ལྷག་ཙམ་སྤྲད་པར་གུས་ཚུལ་ཡང་ཡང་བྱས། རྒད་པོ་ཉི་
མས་དེ་ནས་མདུན་དུ་གོམ་པ་བརྒྱབ་ནས་སྐྱོད་ཅིང་། སེམས་ནང་འཕྲུལ་ཆས་
སྡུག་ཅག་འདི་འདྲའི་ནང་ལ་ད་རེས་ མ་གཞི་ སྡོད་ཀྱི་མིན། འདི་ནི་དངོས་
གནས་མི་ལ་ཐེར་གེ་འཐེན་དུ་འཇུག་པ་དང་ཁྱད་ཅི་ཡང་མི་འདུག་སྙམ། །
ཆུ་ཚོད་སྐར་མ་བཅོ་ལྔ་ཙམ་སོང་རྗེས་རྒད་པོ་ཉི་མ་གཞི་ནས་ཚེ་རིང་ཁྱིམ་
གྱི་སྒོ་ཁར་འབྱོར། རྒད་པོས་སྒོ་ཤུགས་ཀྱིས་དཀྲོག་ཀྱང་ཡུད་ཙམ་མ་ཕྱེ། ཉི་
མས་སྒོ་རའི་ཕྱིར་དོན་ནས་སྒེའུ་ཁུང་གི་ལྕགས་དྲར་མུར་རྫོགས་ཁ་ཤས་གཞུས།
“ཝ་ཡེ། ཅོག་ཚེ་རིང། ད་ལངས་ཀྱི་མིན་ནམ”ཞེས་བཤད་པས་ཚེ་རིང་གིས་
སྐད་ངོ་ཆོད་ནས། “འ་རྫིས། ཅོག་ཉི་མ། ངས་ལམ་སེང་སྒོ་ཕྱེ་ཆོག་” ཅེས་
བརྗོད་མ་ཐག་གུ་ཐུང་དང་རྐང་ལྷམ་གོན་ནས་སྟོད་གོས་ལྟེབ་གོན་རྒྱག་གིན་སྒོ་
འབྱེད་པར་ སོང༌། ཁོང་གཉིས་ ཡར་འཛུལ་ བ་དང་། རྒད་པོ་ཚེ་རིང་ གིས་
བཟའ་ཟླར་འབོད་སྐད་བཏང་། “དཔལ་སྐྱིད། ཝ་ཡེ་རྨོ་བོ། སྐུ་མགྲོན་ཕེབས་
236



ཇ་ཁང་ནང་གི་ཉེན་རྟོག་པ།
སོང་། མགྱོག་པོ་གསོལ་ཇ་བཟོས་དང་”ཞེས་བཤད།
རྨོ་བོ་དཔལ་སྐྱིད་ཀྱིས་ཁང་པའི་སྦུག་ནས་མགོ་བོར་བྱིལ་བྱིལ་བྱེད་ཀྱིན་
མར་དོན་ཡོང་། ཉི་མ་མཐོང་མ་ཐག་“ཨ་ཙི། ཅོག་ཉི་མ་ཕྱག་ཕེབས་གནང་
བྱུང་དཱ་། ངས་གསོལ་ཇ་བཟོས་ཡོང་”ཞེས་ཐབ་ཚང་དུ་སོང་། ཚེ་རིང་དང་ཉི་
མ་གདན་ཐོག་ཏུ་བསྡད་ནས་གླེང་མོ་བྱེད་འགོ་ཚུགས་ཤིང་། ཉི་མས་ཁ་ཉིན་
གངས་སྐྱིད་ཇ་ཁང་དུ་ཕྱིན་ནས་མཐོང་ཐོས་བྱུང་བའི་གསང་བ་རྣམས་ཇི་མ་ཇི་
བཞིན་བཤད། “ཡ་ཅོག་ཚེ་རིང་ད་མགྱོགས་ཙམ་ལྟོ་ཆས་བཟོ་དང་། ང་གཉིས་
མངགས་གཏོང་ཁང་ལ་གནས་ཚུལ་དེ་ཚོ་སྙན་སེང་ཞུ་བར་འགྲོ”ཞེས་དྲན་སྐུལ་
བྱས། རྨོ་བོ་དཔལ་སྐྱིད་ཀྱིས་ཇ་སྲུབས་མ་དང་སྒོ་ང་ཡོད་པའི་བག་ལེབ་སོས་པ་
ལྔ་སྡེར་མ་ཞིག་གི་ནང་བླུག་སྟེ་འཁྱེར་ཡོང་། “ཅོག་ཉི་མ་ལགས། བཞེས་བག་
མཆོད་དང་གསོལ་ཇ་འདིའི་བྲོ་བ་ཞིག་གཟིགས་དང༌། མར་འདི་རྟག་པར་རླུང་
འཕྲིན་དང་བརྙན་འཕྲིན་ནས་བརྡ་ཁྱབ་མ་ཎི་འདྲེན་པ་ལྟར་བྱེད་མཁན་གསེར་
མཚོ་རྟགས་ཅན་གྱི་མར་དེ་ཡིན་”ཞེས་བཤད། །
ཚེ་རིང་དང་ཉི་མས་ཇ་བཏུངས་ཤིང་། བག་ལེབ་བཟས་རྗེས་རྐང་ཐང་
མར་ཅི་གྲོས་མོལ་གྲོས་གཏོང་གིན་མངགས་གཏོང་ཁང་གི་ཕྱོགས་སུ་ཆས། ཁོང་
གཉིས་སུའོ་ཀྲང་གཞུང་དོན་ཁང་གི་སྒོ་འགྲམ་དུ་སླེབས་དུས་ཕར་ངོས་ནས་ཉེན་
རྟོག་པ་ཕོ་གསར་ཞིག་དོན་ཡོང་། “ཝ་ཡེ། སྤོ་བོ་ལགས་ཁྱེད་རྣམ་གཉིས་སྐུ་
དོན་ག་རེ་ཡིན་པཱ། འདིར་ཚུར་ཕེབས་ཤོག སུའོ་ཀྲང་ལགས་ད་ལྟ་ཕྱག་ལས་
མང་པོ་ཡོད་” ཅེས་སུའོ་ཀྲང་གཞུང་དོན་ཁང་ནང་འགྲོ་རུ་མ་བཅུག སྐབས་
དེར་སུའོ་ཀྲང་ཡེ་ཤེས་ཀྱིས་སྒོ་འགྲམ་དུ་རྒས་འཁོགས་གཉིས་སླེབས་ཡོད་ཚུལ་
ཐོས་པས་འཕྲལ་དུ་ཟིན་ཐོ་འགོད་འཕྲོ་བཞག་ནས་སྒོ་ཕྱིར་དོན་ཡོང་། “འོ་རྫི།
སྤོ་བོ་ཚེ་རིང་ལགས། ཡར་ཕེབས་དང་”ཞེས་གཞུང་དོན་ཁང་དུ་གདན་དྲངས།
སུའོ་ཀྲང་ཡེ་ཤེས་ཀྱིས་རྒན་རྒོན་གཉིས་ལ་ཆུ་འཁོལ་གྱི་ལཱ་སི་རེ་བླུག་སྟེ་མདུན་དུ་
བསྐྱལ། “སྤོ་བོ་ལགས། ཆབ་མཆོད་དང༌། ང་ཚོས་སྤོ་བོ་ཚེ་རིང་ལགས་ཁྱེད་
237



ཉམ་ཆུང་བུ་མོའི་ལས་དབང་།
རང་གི་ ཁྱིམ་ལ་ འཛུལ་ མཁན་རྐུན་པོ་ བཟུང༌ རྒྱུར་རྟག་ཏུ་དོ་ སྣང་བྱས་ ཡོད།
ཡིན་ནའི་ད་བར་རྐུན་པོ་འཛིན་བཟུང་བྱེད་རྒྱུའི་ཁུངས་སྣེ་ཞིག་རྙེད་མ་བྱུང་།
དངོས་གནས་ཡིན། གྱོད་དོན་རྩད་གཅོད་མ་ཐུབ་པར་ཡུན་རིང་པོ་འདི་འདྲ་
སོང་ནས་སྤོ་བོ་ལགས་ལ་ངོ་ཚ་ཡས་རེད་”ཅེས་བཤད། །
རྒད་པོ་ཚེ་རིང་གིས་ལམ་སེང་མགོ་སྒུར་ཙམ་གྱིས་གུས་ཚུལ་བྱས། “སུའོ་
ཀྲང་ལགས་ལ་ཐུགས་ཁག་གང་ཡོད། རྐུན་པོ་རྫབ་ཆེན་དེ་ཚོ་འཛིན་བཟུང་བྱེད་
ལས་སླ་པོ་ག་ནས་ཡོད། དེ་རིང་ང་གཉིས་འདི་གར་ཡོང་དོན་ཡང་ན་ནིང་ངའི་
ཁྱིམ་ལ་རྐུན་མ་ཤོར་བ་དེའི་ཐད་ལ་ཡིན་”ཞེས་རྒད་པོ་ཉི་མར་ལྟ་ཙམ་གྱིས་སྐད་
ཆ་ཤོད་དགོས་པའི་བཟོ་བསྟན། རྒད་པོ་ཉི་མས་འཕྲལ་དུ་སུའོ་ཀྲང་ཡེ་ཤེས་ལ་
རང་ཉིད་རྒད་པོ་ཚེ་རིང་དང་དེ་སྔ་ལས་ཁུངས་གཅིག་ཏུ་ལས་ཀ་བྱེད་མྱོང་བའི་
ལས་རོགས་ཡིན་ཚུལ་དང༌། དེ་ནས་མཉམ་དུ་རྒན་ཡོལ་ཞུས་ཚུལ། རྒད་པོ་ཚེ་
རིང་གི་ཁྱིམ་དུ་རྐུ་མ་ཤོར་རྗེས་དོ་སྣང་བྱས་ཚུལ་སོགས་སྐད་ཆ་གྲལ་འགྲིག་པོ་
བཤད། སུའོ་ ཀྲང་ ཡེ་ ཤེས་ ཀྱིས་ “ ཨ་ལས། དངོས་ གནས་ ཁྱེད་རྣམ་གཉིས་
འཐབ་གྲོགས་ རྙིང་ པ་ རེད་ འདུག་ གཱ། བྱས་ ན་ དེ་ རིང་ འདིར་ ཕེབས་ དོན་
གསུངས་དང་”ཞེས་བཤད། རྒད་པོ་ཉི་མས་ཁ་ཉིན་གངས་སྐྱིད་ཇ་ཁང་ནས་
རྐུན་པོའི་དོགས་གཞི་ཡོད་པའི་མི་ཁ་ ཤས་མཐོང་ཚུལ་ཇི་མ་ཇི་བཞིན་བཤད།
སུའོ་ཀྲང་ཡེ་ཤེས་ཀྱིས་བསམ་བློ་ཞིག་བཏང་། “ སྤོ་བོ་ལགས། འོ་ན་དེ་རིང་
ལམ་སེང་ཇ་ཁང་དུ་སོང་ནས་དོགས་གཞི་ཡོད་པ་དེ་ཚོ་བཟུང་བར་བསྐྱོད་ན་
ཁོང་ཚོ་སླེབས་ཨེ་ཡོང་ངམ”ཞེས་བཤད།
རྒད་པོ་ཉི་མས་“སུའོ་ཀྲང་ལགས། ཁོང་ཚོ་ཇ་ཁང་དུ་འཆར་ཅན་བྱས་ཏེ་
ཡོང་གི་ཡོད་མིན་མི་ཤེས། ཡིན་ནའང་ང་ཚོས་སྒུག་ནས་ཚོད་ལྟ་ཞིག་གནང་ན་
ག་འདྲ་འདུག་” ཅེས་བཤད་མཚམས་སུའོ་ ཀྲང་ཡེ་ཤེས་ཀྱིས་འཕྲལ་ཐག་ཆོད་
པའི་ངང་“ད་ག་རེད། ང་ཚོས་དེ་རིང་ནས་འགོ་བཙུགས་ཏེ་ཇ་ཁང་དུ་ཉིན་ཁ་
ཤས་སམ་ཐ་ན་ཟླ་བ་གཅིག་འགོར་ཡང་ངང་སྒུག་བྱས་ནས་དོགས་གཞི་ཡོད་པ་
238



ཇ་ཁང་ནང་གི་ཉེན་རྟོག་པ།
=
དེ་བཟུང་ཐུབ་པ་བྱེད་དགོས”ཞེས་བཤད་རྗེས་སྤྱི་བདེ་མི་སྣའི་ལས་གོས་མ་གོན་
པར་མི་གཉིས་རྒད་པོ་ཚེ་རིང་ཁོང་གཉིས་དང་མཉམ་དུ་མངགས་ནས་རྒད་པོས་
རྩིས་སྤྲོད་བྱས་པ་ལྟར་དོགས་ཡོད་རྐུན་པོ་བཟུང་རྒྱུའི་བཀོད་སྒྲིག་ལེགས་པར་
བྱས། །
ཁོང་ཚོས་གྲོས་བསྡུར་བྱས་ཏེ་ཅུང་ཙམ་སོང་རྗེས་ཉེན་རྟོག་པ་གཉིས་དང་
རྒན་འཁོགས་གཉིས་བཅས་མི་བཞི་པོས་པེ་ཅིན་རྟགས་ཅན་གྱི་རླངས་འཁོར་
ཆུང་ངུའི་ནང་བསྡད་དེ་ཤར་རེར་གངས་སྐྱིད་ཇ་ཁང་གི་ཕྱོགས་སུ་བསྐྱོད་པ་དང་
ཇ་ཁང་གི་འཁྲིས་སུ་སླེབས་རྗེས་འཇིབ་ཆུང་སྒོའི་ཟུར་གཡས་སུ་བཞག ཁོང་
ཚོས་ཇ་ཁང་ནང་འཛུལ་སྐབས་སྔ་དྲོའི་ཆུ་ཚོད་བཅུ་གཉིས་པ་ཡོལ་ཙམ་ཡིན།
ཇ་པ་ཆེས་མང་བའི་དུས་འཁེལ་སྟབས་སྨྲ་བའི་སྐད་སྒྲས་འུར་ཐིང་ངེར་བསྡད་
ཡོད་པ་ནི་ལྷ་སའི་སྨོན་ལམ་ཆེན་མོ་འཚོགས་པའི་ཚོགས་རའི་ནང་སླེབས་པ་དང་
འདྲ། རྒད་པོ་ཉི་མས་སྔོན་ལ་སོང་ནས་ཕྱོགས་བཞིར་མིག་མྱུལ་ཞིག་བརྒྱབ་སྟེ་
དང་ཐོག་ཁོང་ཚོ་སྡོད་སའི་རྐུབ་སྟེགས་བཙལ་བས་ཇ་ཁང་གི་དཀྱིལ་ཁོ་ནར་རྐུབ་
བཀྱག་གཉིས་ལྷག་ཡོད་པ་མཐོང་སྟེ་ཚང་མ་དེ་གར་བསྐྱོད་ནས་ཁ་སྤྲོད་དུ་བསྡད།
རྒད་པོ་ཚེ་རིང་གིས་དེ་རིང་འདི་གར་ཡོང་དོན་རང་ཉིད་ཀྱི་དོན་ཡིན་སྙམ་
ནས་སེམས་རྩ་འཁོལ་པོའི་ངང་ཨམ་ཕྲག་བསྔོགས་ནས་སྒོར་ལྔ་བཅུ་ཅོག་ཙེའི་
ཐོག་ཇ་རིན་ལ་བཏོན། ཉེན་རྟོག་པ་བུ་ཆུང་གིས་དེ་མཐོང་འཕྲལ་“འོ་རྫི། སྤོ་
བོ་ལགས། ཇ་མང་པོ་འདི་འདྲ་འཐུང་ག་ལ་ཐུབ། དངུལ་འདིར་ཡོད་”ཅེས་
སྒོར་ཉི་ཤུ་བཏོན་ནས་སྤོ་བོ་ཚེ་རིང་གི་སྒོར་ལྔ་བཅུ་དེ་ཨུ་ཚུགས་བརྒྱབ་ནས་ཨམ་
ཕྲག་ཏུ་བཅུག་ཀྱང་རྒད་པོས་གཏན་ནས་མ་ཉན་པས་ཁོང་ཚོའི་མདུན་དུ་ཇ་རིན་
སྒོར་བདུན་བཅུ་ཆགས། དེ་ནས་ཁོང་ཚོས་ཇ་མངར་མོ་འཐུང་གིན་གངས་སྐྱིད་
ཇ་ཁང་གི་ཇ་མངར་མོ་ཡག་པོ་ཡོད་པ་དང་། འཁྲུག་ཆ་དོད་པོ་ཡོད་སྐོར་སོགས་
གང་དྲན་གླེང་བས་ཇ་པའི་ཚོགས་ཆུང་གཞན་དང་རྣམ་པ་གཅིག་མཚུངས་སུ་
གྱུར།
239



ཉམ་ཆུང་བུ་མོའི་ལས་དབང་།
རྒད་པོ་ཉི་མས་ཁོང་ཚོ་དང་མཉམ་དུ་ཁ་བདར་ གློད་ཚུལ་བྱས་ནའང་
སེམས་ནང་ཁ་ཉིན་མཐོང་བའི་དོགས་ཡོད་སྐྱེས་པ་དེ་སླེབས་ཨེ་ཡོད་ནཱ་སྙམ་ནས་
སྐད་ཆ་ཤོད་ཞོར་ལ་གང་སར་མིག་མྱུལ་ཡང་ཡང་བརྒྱབ་པ་དང༌། སྒོའི་ཕྱོགས་
ལ་བལྟས་ནས་ཡར་འཛུལ་མཁན་བར་མ་ཆད་པའི་ཁྲོད་ན་ཨེ་ཡོད་དོ་སྣང་བྱས།
འོན་ཀྱང་ངོས་རྟགས་ཟིན་པའི་སྐྱེས་པ་དེ་གཏན་ནས་མཐོང་རྒྱུ་མེད་པས་རྒད་
པོའི་སེམས་ལ་ད་དེ་རིང་སྟོང་ལོག་བྱེད་རྒྱུ་འདྲ་སྙམ། སྐབས་དེར་ཉེན་རྟོག་པ་
བུ་ཆུང་གིས་སྐད་ཤུགས་ཆུང་ངུའི་ངང་“སྤོ་བོ་ཉི་མ་ལགས། ཁོ་མཐོང་རྒྱུ་མི་
འདུག་གས”ཞེས་དྲིས་པས་རྒད་པོས།“ མི་འདུག ལྟས་ངན་དེ་ལ་མངོན་ཤེས་
ཡོད་པ་འདྲ་”ཞེས་བཤད། །
ཉེན་རྟོག་པ་བུ་ཆུང་གིས་ ཧཱ་ཧཱ་ཞེས་གད་མོ་དགོད་ཀྱིན་ “ སྤོ་བོ་ལགས།
མངོན་ཤེས་གང་ཡོད། ཁོ་ཉིན་ལྟར་ཡོང་མདོག་ཁ་པོ་མ་རེད། ང་ཚོས་ཕལ་
ཆེར་ཉིན་ཤས་སྒུག་ར་མ་བརྒྱབ་ན་ཡོང་གི་མ་རེད་”ཅེས་བཤད་མཚམས་རྒད་པོ་
ཉི་མས་“རྒན་ལགས། སླེབས་སོང་། མི་ཕ་གི་རེད་”ཅེས་སྒོ་འཛུལ་ནས་ཡོང་
བཞིན་པའི་སྐྱེས་པ་སྣ་ཁུག་གཡོན་ངོས་ལ་འཛེར་པ་ཡོད་པ་དེ་བསྟན། ཡང་
རྒད་པོས་ཁོ་དང་མཉམ་དུ་ཡོང་མཁན་མི་གསུམ་ཡོད་པ་དེ་ཚོ་ཁ་ཉིན་གྱི་མི་དྲུག་
པོ་དེ་ཚོའི་གྲས་ཡིན་མིན་ཉམས་ཞིབ་བྱས། སྐྲ་ཐུང་ཐུང་བཞག་པའི་ཕོ་གསར་
དེས་ཁ་ཉིན་སྟོད་ཐུང་ལྗང་ནག་ཅིག་གོན་པ་ནས་དེ་རིང་དམར་སྨུག་མདོག་གི་
ཤིས་ཀྲོང་ཤུར་རིས་མ་ཞིག་གོན་ཡོད་པས་ རྒད་པོར་ཐེ་ཚོམ་ཅུང་སྐྱེས། འོན་
ཀྱང་སླར་ཡང་ཞིབ་ཕྲ་ལྟ་སྐབས་ཁོའི་ཁ་ནང་གི་མདུན་ས་རྣམས་མདོག་སེར་ཤས་
ཆེ་ཙམ་ཡོད་པ་དེ་རང་ཡིན་ལ་སྐྱེད་པར་བཏགས་པའི་གྲི་གུག་ཕྱེད་ཙམ་གུ་ཐུང་
གི་ཁུག་མའི་ནང་བཅུག་ནས་དགྲ་ཟོན་ཆེ་མདོག་དང་། རྩབ་རལ་ཚ་མདོག་ཁ་
པོ་དེའང་རང་འཇགས་ཁོ་ནར་མཐོང་བས་ད་གཟོད་རྒད་པོ་ སེམས་ ལྷོད་དུ་
བབས། ཡང་སྐྱེས་པ་གཞན་གཉིས་ཡོད་པ་དེ་ཁ་ཉིན་གྱི་མི་དྲུག་པོའི་ཁྲོད་མེད་
པ་ཞིག་ཡིན་པས་རྒད་པོའི་སེམས་ལ་ཁ་ཉིན་གྱི་མི་དེ་དག་ཆ་ཚང་མེད་པར་ད་
240



ཇ་ཁང་ནང་གི་ཉེན་རྟོག་པ།
དུང་གསར་པ་གཉིས་ཡོད་པ་འདི་གཉིས་ཀྱང་གང་ལྟར་ལྟོ་ཚང་གཅིག་ལྟ་བུ་ཡིན་
གྱི་རེད་སྙམ་ཞིང༌། ཉེན་རྟོག་པར་མི་གཉིས་ནི་ཁ་ཉིན་གྱི་ད་ག་རང་རེད། ནོར་
འཁྲུལ་མེད་”ཅེས་སྐད་ཤུབ་ཤུབ་ཏུ་བཤད། །
ཉེན་རྟོག་པས་མགོ་བོ་ལྕོག་ལྕོག་བྱས་ཤིང་། “སྤོ་བོ་ལགས། ད་འགྲིག་པ་
རེད། ཏོག་ཙམ་ལྷོད་དེ་བཞུགས་ནས་གསོལ་ཇ་མཆོད་ཨ་”ཞེས་སྣ་ཁུག་གཡས་
ངོས་ལ་འཛེར་པ་ཡོད་པ་དེ་བཟུང་རྒྱུའི་གྲབས་བྱས་པས་རྒད་པོ་ཉི་མའི་སེམས་
ལ་དངངས་སྐྲག་ཅུང་ཟད་སྐྱེས། “རྒན་ལགས། མི་དེ་གལ་སྲིད་རྐུན་པོ་མིན་ན།
.....”ཞེས་བཤད་པས་ཉེན་རྟོག་པས། “སྤོ་བོ་ལགས། དོགས་པ་ཡོད་པའི་
མི་ཡིན་པ་ཤེས་རྗེས་ཐེ་ཚོམ་བྱེད་ རྒྱུ་མེད། གལ་སྲིད་ང་ཚོས་ཁོ་བཟུང་ནས་
དངོས་ར་མ་འཕྲོད་ན་དགོངས་སེལ་ཞུས་ནས་གློད་ཆོག་གི་རེད། ད་ལྟ་སྐད་ཆ་
འདྲི་བའི་ཆེད་དུ་ཁོ་བཟུང་བ་ལས་ཁྲིམས་ཆད་བཏང་ནས་བཙོན་ཁང་དུ་འཇུག་
པའི་སྐབས་མ་རེད། དངངས་འཚབ་གནང་མི་དགོས་”ཞེས་བཤད། དེ་མུར་
ཉེན་རྟོག་པ་གཉིས་པོས་རྐུབ་བཀྱག་ལས་ལངས་ཏེ་མི་ཚོགས་ཀྱི་ཁྲོད་གཡས་
གཡོལ་གཡོན་གཡོལ་གྱིས་མདུན་དུ་སོང་སྟེ་སྣ་ཁུག་གི་གཞོགས་གཡོན་ན་འཛེར་
པ་ཡོད་པའི་སྐྱེ་བོ་དེའི་སྒྲོག་ཙེའི་འགྲམ་དུ་བཅར། ཡུད་ཙམ་ཁོ་ཚོ་མི་བཞི་ཏག་
སེ་རྒྱག་བཞིན་པར་ལྟད་མོ་ལྟ་ཁུལ་གྱིས་ཁོ་ཚོའི་སྐད་ཆ་ཤོད་སྟངས་དང་། ཇ་
འཐུང་སྟངས་སོགས་སྤྱོད་ལམ་ལ་ཕྱོགས་ཡོངས་ནས་བརྟག་ཞིབ་ཀྱིས་མ་རབས་
ཀྱི་ཚུལ་མངོན་མིན་ཤེས་པ་བྱས། དེ་དུས་རྒད་པོ་ཉི་མ་དང་ཚེ་རིང་ནི་ཇ་འཐུང་
རྒྱུ་ཡང་བརྗེད་པ་ལྟར་མིག་ཧུ་རེར་དེའི་ཕྱོགས་སུ་བལྟས་ནས་བསྡད་ཡོད། རྒད་
པོ་ཚེ་རིང་གི་སེམས་ལ་གལ་སྲིད་ཉེན་རྟོག་པས་ཁོ་པ་བཟུང་རྩིས་བྱེད་སྐབས་
སྐྱེད་པའི་གྲི་བཏོན་ནས་བཙུགས་ན་དཔེ་བསགས་པ་རེད། ད་འདི་ “མགོ་བོ་
ལས་རྨ་ཆེ་བ་བཟོས་”ཟེར་བ་དེ་འདྲ་ཆགས་ཉེན་བྱུང་སྙམ་པའི་སེམས་ཁྲལ་བྱུང་།
“ཅོག་ཉི་མ། བརྙན་འཕྲིན་འཁྲབ་ཚན་ནང་ཉེན་རྟོག་པ་མང་པོ་ཞིག་མི་ངན་
འཇུ་བཟུང་བྱེད་དུས་རྨས་སྐྱོན་དང་། ཐ་ན་སྲོག་ཤོར་བ་ཡང་མཐོང་གི་འདུག་
241



ཉམ་ཆུང་བུ་མོའི་ལས་དབང་།
གཱ། གལ་སྲིད་ངའི་ཁ་གདན་དེ་སྐད་ཀྱི་དོན་ལ་ཉེན་རྟོག་པ་འཕྲོ་བརླག་སོང་ན་
ག་འདྲ་བྱེད་དགོས་རས་”ཞེས་སེམས་འཚབ་བཞིན་བཤད།
རྒད་པོ་ཚེ་རིང་གི་སྐད་ཆ་དེ་དག་མ་གཞི་བྱས་ན་རྒད་པོ་ཉི་མའི་སེམས་ལ་
འཆར་བའི་དངངས་འཚབ་ཀྱི་དོན་དེ་དང་གཉིས་སུ་མ་མཆིས་ཀྱང་ཁོ་པ་རྫུ་ཆེ་
བས་“ཅོག་ཚེ་རིང་། སེམས་ཁྲལ་མ་བྱེད། མི་དམངས་ཉེན་རྟོག་པ་དེ་ཚོ་སྦྱོང་
བརྡར་ནན་པོ་བྱས་པ་ཤ་སྟག་རེད། འགྱེལ་ཆོག་ཆོག་དང༌། ཕམ་ཆོག་ཆོག་དེ་
འདྲ་ཡོག་མ་རེད། གལ་སྲིད་མི་ཕ་གི་རྐུན་པོ་ཡིན་ན་ཅོག་ཚེ་རིང་རང་གི་ཁ་
གདན་གྱི་གནས་ཚུལ་གཅིག་པུ་ག་ནས་ཡིན། ཉེན་རྟོག་པས་རྐུན་ཚང་ཞིག་རྙེད་
ནས་མི་མང་པོའི་ཁེ་ཕན་སྲུང་སྐྱོབ་ཐུབ་ཀྱི་རེད་”ཅེས་བཤད་པས་ཚེ་རིང་གིས་
མགོ་ལྕོག་ལྕོག་བྱེད་ཀྱིན་སེམས་ཅུང་ལྷོད་དུ་བབས་པས་སྣ་རུ་བཏོན་ནས་སྣ་ཐག་
སོར་མོ་གང་འཐེན།
ཉེན་རྟོག་པ་གཉིས་ཀྱིས་སྔར་བཞིན་ཏག་སེ་རྒྱག་པར་བལྟས། ཁོ་ཚོས་
ཏག་སེར་རྒྱན་སྒོར་ཙག་བཙུགས་ཡོད་པས་བསྟུད་མར་ཐེངས་ཁ་ ཤས་རིང་སྣ་
ཁུག་གཡོན་མའི་གཞོགས་ངོས་སུ་འཛེར་པ་ཡོད་པའི་སྐྱེ་བོ་དེར་ཐོབ་སྟེ་སྒྲོག་ཙེའི་
སྒང་གི་དངུལ་རྣམས་གྲལ་ཡང་མ་བསྒྲིག་པར་སྦྱར་བཙིར་བཏང་ནས་སྟོད་ཐུང་
གི་ཁུག་མའི་ནང་བཅུག ཁོས་སྦག་དཀྲུག་བརྒྱབ་སྟེ་སླར་ཡང་རོགས་པ་ཚོར་
ཏག་སེ་བགོས་འགོ་བཙུགས་མ་ཐག་ཉེན་རྟོག་པ་བུ་ཆུང་གིས་ གློ་བུར་དུ་ཁོའི་
དཔུང་པ་གཡས་པར་ལྕག་ཙམ་བྱས། ཁོས་ཚུར་ཁ་སློག་སྟེ་རང་གི་ངོ་ཤེས་པ་
ཞིག་མིན་ནམ་སྙམ་ནས་ལྟ་སྐབས་ཕོ་གཞོན་གྲུང་ཤ་དོད་པོ་ཞིག་ཡོད་ལ་དེའི་
འདྲེན་བྱེད་ཟུང་ནས་དྲག་ཉམས་ཤིག་མངོན་པས་དེ་ནི་གཏན་ནས་མཐོང་མ་
མྱོང་བ་ཞིག་ཡིན་པ་ཤེས། “ཡ། ཁྱོད་རང་།... ཁྱོད་རང༌། ཁྱོད་ཅི་ཡིན།
ངས་ངོ་ཤེས་ཀྱི་མི་འདུག་”ཅེས་བཤད། ཉེན་རྟོག་པ་བུ་ཆུང་གིས་“ང་ངོ་ཤེས་ཀྱི་
མ་རེད། ངས་ཀྱང་ཁྱོད་ངོ་ཤེས་ཀྱི་མི་འདུག་”ཅེས་བཤད་མ་ཐག་སྟོད་ཐུང་གི་
ཁུག་མ་ནས་ཉེན་རྟོག་པའི་ལག་འཁྱེར་བཏོན། “ང་ཉེན་རྟོག་པ་ཡིན།.…….”
242



ཇ་ཁང་ནང་གི་ཉེན་རྟོག་པ། །
ཞེས་བཤད་མཚམས་ཉེན་རྟོག་པ་གཞན་དེས་ཀྱང་ཁོའི་གཞོགས་གཡོན་ནས་
ཉེན་རྟོག་པའི་ལག་ཁྱེར་བསྟན། སྐྱེས་པ་དེས་ལག་ཏུ་བཟུང་བའི་ཏག་སེ་བགོ་
འཕྲོ་ཡང་སྒྲོག་ཙེའི་ཐོག་བརྡབས། “ག་རེ་བྱས་པ་རས། ངས་ཉེས་པ་གང་
བསགས་སོང་། ཁྱོད་ཚོས་ལྟས་ངན་ཅི་མཐོང་”ཞེས་ངར་བཞིན་བཤད་པས་
ཉེན་རྟོག་པ་བུ་ཆུང་གིས་“ཡཱ། ཁྱོད་སྐད་མ་རྒྱག ང་ཚོ་དང་མཉམ་དུ་མངགས་
གཏོང་ཁང་ལ་འཁྱུག་ཙམ་ཞིག་ཤོག་དང་། སྐད་ཆ་ཞིག་འདྲི་རྒྱུ་ཡོད་”ཅེས་ཟེར།
ཉེན་རྟོག་པ་གཞན་དེས་ཁོའི་གཞོགས་གཡས་སུ་འོངས། “ཡཱ་ཨ་ཕོ། སྐེད་གྲི་
ཚུར་འཁྱེར་ཤོག་”ཅེས་བརྗོད་པ་དང་སྦྲགས་སྐེད་གྲི་ཚུར་བཏོན།
ཁོའི་ཏག་སེ་རྒྱག་རོགས་དེ་དག་འགྲོ་རྩིས་བྱེད་པ་ལས་སུས་ཀྱང་དེར་ཇུས་
གཏོགས་མི་བྱེད་པས་ཉེན་རྟོག་པ་གཞན་དེས་བུ་ཆུང་ལ་བལྟས་ཏེ་ཁོང་ཚོ་བྲོས་
གཏོང་རྒྱུ་ཨ་ཡོད་ནཱ་སྙམ་པའི་མིག་ལྟ་བྱས། འོན་ཀྱང་བུ་ཆུང་གི་སེམས་ལ་ཁོའི་
རོགས་པ་གསུམ་ཀ་འཁྲིས་རྩིས་བྱས་ན་ཇ་ཁང་ནང་ཟིང་སློང་གི་རེད་བསམས་
ནས་རང་དགར་གཡུགས་ཞོག་ཅེས་པའི་མིག་ལྟ་ཞིག་བྱས། དེ་མུར་ཁོ་ཡང་བྲོས་
ན་སྙམ་སྟེ་ལག་ལྕགས་བཏོན་པས་ཁོས། “རྒན། ལག་ལྕགས་མ་རྒྱག་རོགས།
ངས་ཁྱོད་ཚོ་ མཉམ་ དུ་ ཡོང་ཆོག” ཅེས་ བཤད་ པས་ ཉེན་རྟོག་ པ་ གཉིས་ པོས་
དཔུང་པ་རེ་ནས་མི་རེས་བཀར་བ་ལྟར་སྒོ་ཕྱིར་ཁྲིད། སྐབས་དེར་རྒད་པོ་ཉི་མ་
དང་ཚེ་རིང་སྒོ་ཁར་སོང་སྟེ་རླངས་འཁོར་གྱི་འཁྲིས་སུ་སླེབས་ཚར་ཡོད་ཅིང་།
ཇ་ཁང་གི་ཇ་པ་མང་པོ་ཞིག་ཀྱང་རྗེས་སུ་ཡོང་སྟེ་ལྟ་རུབ་རྒྱག་གིན་སྐྱེས་པ་དེ་ཉེན་
རྟོག་པའི་རླངས་འཁོར་ནང་བཅུག་སྟེ་མ་ཐོན་དབར་ལྟ་གིན་བསྡད། རྒད་པོ་ཉི་
མས་བློ་ཡིད་ཚིམ་མདོག་གི་ངང་“ཅོག་ཚེ་རིང༌། ད་ག་འདྲ་འདུག རྐུན་པོ་ལྷ་
མེད་ཟེར་ བ་ འདི་ རེད། ད་ བཟུང་ སོང་དཱ་” ཞེས་ བཤད་ པས་ ཚེ་ རིང་ གིས་
“དངོས་གནས་ཉེན་རྟོག་པ་ཕོ་གཞོན་འདི་གཉིས་དེ་འདྲའི་བློ་ཁོག་ཆེ་བ་ལཱ།
རྐུན་པོ་རྫིག་མདོག་ཁ་པོ་དེ་ལ་བྱེད་རྒྱུ་གང་ཡང་མི་འདུག་གཱ། ཁོ་ལ་རྐུན་མའི་
རང་གནོང་ཡོད་ངེས་འདུག་”ཅེས་བཤད།
243



ཉམ་ཆུང་བུ་མོའི་ལས་དབང་།
རྒད་པོ་ཉི་མས། “འོ་ད་འགྲིག་པ་རེད། ཉིན་ཁ་ཤས་ནས་གནས་ཚུལ་
ཞིག་ཐོས་ཐུབ་”ཅེས་བཤད། འོན་ཀྱང་རྒད་པོ་ཚེ་རིང་གི་སེམས་ལ་སྔར་བཞིན་
བློ་མི་བདེ་བའི་ཚོར་སྣང་ཞིག་སྐྱེས། གལ་ཏེ་ད་ལྟ་ཉེན་རྟོག་པས་ཁྲིད་སོང་བའི་
སྐྱེས་པ་དེ་རྐུན་པོ་མིན་ན་མི་དཀར་པོར་ཞྭ་ནག་པོ་གཡོགས་པར་གྱུར་པ་རེད།
གང་ལྟར་ཇ་ཁང་གི་མི་ཚོགས་འདིའི་དཀྱིལ་ནས་བཟུང་སྟེ་མ་མཐར་ཁོའི་མཚན་
སྙན་ལ་གནོད་འཚེ་བཏང་བར་འགྲོ་གི་རེད་སྙམ། ཚེ་རིང་གིས་བསམ་དོན་དེ་
སྐད་མ་བཤད་ཀྱང་རྒད་པོ་ཉི་མས་“ཅོག་ཚེ་རིང་། རང་འཐོམས་སོང་། ཞེད་
ཀྱི་འདུག་གམ། ཞེད་དགོས་མ་རེད་དཱ། ང་གཉིས་ཀྱིས་དོགས་གཞི་ཡོད་པ་དེ་
ཉེན་རྟོག་པར་བསྟན་པ་དེ་ཁོང་ཚོས་ལས་འགན་སྒྲུབ་རྒྱུར་གཞོགས་འདེགས་
བྱས་པ་ཞིག་རེད་དཱ། སེམས་ལྷོད་པོ་བྱས་ནས་སྡོད། གལ་ཏེ་ད་ལྟ་སྐད་ཆ་འདྲི་
རྒྱུར་འཁྲིད་པའི་མི་དེ་རྐུན་པོ་མིན་པར་ཉེས་ཁག་བཀལ་བའི་འགན་ཡོད་རུང་
ངས་འཁྱེར་དང་འཁྱེར་”ཞེས་བཤད་ཅིང་། ཁོང་གཉིས་སོ་སོར་གྱེས་ནས་ཁྱིམ་
དུ་ལོག
སྐབས་དེར་ལྟ་རུབ་རྒྱག་མཁན་ཇ་པ་ཚོ་སླར་ཡང་ཇ་ཁང་ནང་འཛུལ། མི་
ཁ་ཤས་ཀྱིས་ཉེན་རྟོག་པ་དང་རྒད་པོ་གཉིས་མཉམ་དུ་ཇ་འཐུང་བ་དང་། སྐད་
ཆ་ཤོབ་ཤོབ་གཏོང་བ་དེར་དོ་སྣང་བྱུང༌། “ལྟོས་དང༌། ད་གིན་ཉེན་རྟོག་པ་
མཉམ་དུ་ཇ་འཐུང་མཁན་སྤོར་ཏོ་དེ་གཉིས་ཨམ་ཅོག་རེད་འདུག་གཱ། ད་མི་དེ་
འཛིན་བཟུང་བྱས་སོང་དཱ་། དེང་སང་ས་གཡོ་མཁན་རྒད་འཁོགས་འདི་ཚོའི་
གྲས་རེད་དཱ་”ཞེས་ཟེར། ཡང་མི་ཁ་ཤས་ཀྱིས་“ད་ལྟོས་ཤིག གཞོན་པ་དེས་ཁ་
སྡོད་མ་ཚུགས་པར་སྐད་ཆ་གང་བྱུང་བཤད་ནས་སྐེ་ལ་ཞགས་པ་གཟེད་པ་ཐག་
ཆོད་”ཅེས་ཟེར། ཡང་ཁ་ཤས་ཀྱིས་“མི་འདྲ་ཆགས་པོ་དེ་ཚོ་གཅིག་བྱས་ན་རྐུན་
པོ་གཡག་ཆེན་དེ་འདྲ་ཡིན་འགྲོ། གང་ལྟར་གནས་ཚུལ་ཞིག་མེད་པར་ཉེན་རྟོག་
པས་དོན་མེད་དུ་མི་བཟུང་མི་སྲིད་”ཅེས་བཤད་ཅིང་། ཁ་ཤས་ཀྱིས་“ད་སྐད་ཆ་
མ་མང༌། ང་ཚོར་འབྲེལ་བ་ནི་མེད་”ཅེས་ཇ་འཐུང་བཞིན་དོན་དག་གཞན་དག་
244



ཇ་ཁང་ནང་གི་ཉེན་རྟོག་པ། །
གླེང་།
རྒད་པོ་ཚེ་རིང་ཇ་ཁང་ནས་ཐོན་ཏེ་གཞུང་ལམ་ཆེན་པོའི་འགྲམ་དུ་སླེབས་
རྗེས་ཉི་མ་ལ་རྩེར་འབྱོར་ཡོད་པས་མདུན་དུ་རྒྱུག་འོངས་པའི་འཁོར་གསུམ་རྐང་
འཁོར་ལ་ལག་པ་བརྐྱང་ཙམ་བྱས་ཤིང་། བདལ་གླ་སྒོར་ལྔ་སྤྲོད་རྒྱུ་བྱས་རྗེས་
ཤར་རེར་ཁྱིམ་གྱི་སྒོ་འགྲམ་བར་དུ་སོང་། སྒོ་ཡར་འཛུལ་མ་ཐག་རྒད་མོ་དཔལ་
སྐྱིད་ཀྱིས་ཇ་གང་ཡང་མ་བླུགས་པར་ “འ་རྫི། སྤོ་བོ་རང་དེ་རིང་ཉིན་གང་
འགོར་ནས་ང་ནི་སེམས་ཁྲལ་གྱིས་ལུས་པོ་ལྷིང་པོར་གནས་མི་ཐུབ་པར་གྱུར་
སོང་། ད་ག་རེ་བྱས་སོང་ངམ་”ཞེས་བཤད། ཚེ་རིང་གིས་ཀྱང་གདན་ལ་མ་
བསྡད་པར་ལངས་ལངས་པར་བཟའ་ཟླ་དཔལ་སྐྱིད་ལ་དེ་རིང་རྒད་པོ་ཉི་མ་དང་
མཉམ་དུ་མངགས་གཏོང་ཁང་ལ་ཕྱིན་པ་དང༌། སུའོ་ཀྲང་ཡེ་ཤེས་ཀྱིས་ཉེན་
རྟོག་པ་གཉིས་མངགས་པ་ལྟར་སྤོ་བོ་ཉི་མས་གངས་སྐྱིད་ཇ་ཁང་དུ་ཁྲིད་ནས་
དོགས་གཞི་ཡོད་པའི་མི་ཞིག་རྩིས་སྤྲད་པ་དང་། དེ་ནས་བཟུང་སྟེ་མངགས་
གཏོང་ཁང་ལ་ཁྲིད་ཚུལ་དང༌། རང་ཉིད་ལ་དངངས་སྐྲག་བྱུང་ཚུལ་ སོགས་
གནས་ཚུལ་གྱི་སྔ་ཕྱིའི་གོ་རིམ་མ་འཁྲུག་པར་བཤད་པས་རྨོ་བོ་དཔལ་སྐྱིད་ཀྱིས་
རང་སེམས་ལྷོད་དུ་བབས་པའི་རྣམ་འགྱུར་དང་སྙིང་ནད་བསངས་པ་དང་། ཁ་
གདན་ལག་སོན་འབྱུང་རྒྱུའི་རེ་བ་དང་བཅས་པའི་རྣམ་འགྱུར་འདྲེས་མ་ཞིག་
བསྟན། “འོ་དེ་ཡིན། ད་ ཕན་པོ་བྱུང༌། ཤིག་བསད་ནས་མ་རྒྱགས་ ཀྱང་།
ཙོབ་ཟེར་བས་སྙིང་ཁ་ཚིམ་པོ་བྱུང་ཟེར་བ་ལྟར་རེད། ད་གང་ལྟར་ཁོ་རྐུན་པོ་
མིན་ཡང་ང་ཚོའི་ཁྱིམ་ལ་རྐུ་མ་ཤོར་རྗེས་སྤྱི་བདེ་ལས་ཁུངས་ཀྱིས་དོ་སྣང་བྱས་
ཚུལ་ཐོན་པ་དེ་གས་འ གྲིག་སོང་”ཞེས་བཤད། །
དེ་ནས་གཟའ་འཁོར་གཅིག་སོང་རྗེས་ཀྱི་ཉིན་ཞིག་ཞོགས་པ་ཐོ་རེངས་
ནས་ཆར་པ་ཤུགས་ཆེན་བབས་ཏེ་སྲང་ལམ་ཆུས་ཁེངས་པ་དང་། ཉི་མ་ཤར་
མཚམས་སུའང་ད་དུང་ཆར་པ་མ་ཆད་པར་སྒོ་རའི་ནང་གི་ཚོང་པ་ཚོ་ཡང་ཁྲོམ་
འདོན་དུ་བསྐྱོད་མ་ཐུབ་པར་ལུས་པའི་སྐབས་མངགས་གཏོང་ཁང་གི་རླངས་
245



ཉམ་ཆུང་བུ་མོའི་ལས་དབང་།
འཁོར་ཞིག་དེ་གར་སླེབས། རྒད་པོ་ཚེ་རིང་གི་སྒེའུ་ཁུང་འོག་ནས་“ཏོའོ་ཏོའོ།
ཏོའོ”ཞེས་དུང་བརྡ་བར་མཚམས་མེད་པར་བསྒྲགས། རྒད་པོས་ཅི་ཡིན་ནམ་
སྙམ་སྟེ་སྒེའུ་ཁུང་ནས་ལྟ་ཙམ་བྱས་པས་འཇིབ་ཆུང་དེའི་སྒོ་ཕྱེ་སོང་བ་དང་།
ཉེན་རྟོག་པ་ཞིག་གིས་མགོ་ལ་ཆར་གདུགས་ཕུབ་བཞིན་མར་དོན། རྒད་པོའི་
སེམས་ལ་ཉེན་རྟོག་པ་དེ་རང་ཉིད་ཀྱི་སར་ཡོང་བ་ཐག་ཆོད་བསམས་ནས་ལམ་
སེང་སྒོ་འབྱེད་པར་སོང་།
ཏག་ཏག་རྒད་པོའི་བསམ་ཚོད་ལྟར་སྒོ་ཁར་ཉེན་རྟོག་པ་ཞིག་ལངས་ནས་
ཡོད་པ་དང་། ཁོས་འཛུམ་དམུལ་ཙམ་བྱས་མ་ཐག་“སྤོ་བོ་ཚེ་རིང་ལགས། ང་ .
ངོ་ཤེས་ཀྱི་འདུག་གམ། མ་མཇལ་བར་ཉིན་བདུན་ལས་ཕྱིན་མི་འདུག་གཱ་”ཞེས་
བཤད། སྐབས་དེར་རྒད་པོས་“འོ་རྫི། རྒན་ལགས། ང་ཚོ་རྒོད་འཁོགས་ཟེར་
མཁན་འདི་འདྲ་རེད་དཱ། རིག་པ་མི་གསལ་བའི་ཐོག་མིག་འདི་གསལ་པོ་མེད་
ཙང་ཟ་རི་ཟི་རི་འདི་འདྲ་རེད་དཱ། ཁྱེད་རང་ཁ་སེང་རྒན་བུ་ཆུང་ལགས་མཉམ་
དུ་ཇ་ཁང་དུ་ཕེབས་མཁན་དེ་རེད་པཱ། འ་རྫི་རྫི། རྫི་བབས་པ་རང་རེད།
མགྱོགས་པོ་ནང་ལ་ཕེབས་དང་”ཞེས་གདན་དྲངས་པ་དང་བྲེལ་འཚུབ་འཚུབ་
ཀྱིས་གསོལ་ཇ་ཞུས། ཡང་རྒད་པོ་ཚེ་རིང་གིས་ད་གིན་སྒོ་ཁའི་སྐད་ཆ་ཤོད་འཕྲོ་
ལུས་པ་ལྟར་“དངོས་གནས་ཡིན། བུ་ཁྱེད་རང་གིས་ད་ནངས་སྤྱི་བདེ་ཉེན་རྟོག་
པའི་དྲག་ཆས་ཆ་ཚང་སྤུས་ཙང་ཁ་སེང་ཇ་ཁང་ནང་དུ་ཕེབས་དུས་ཀྱི་གཟུགས་
བརྙན་དང་མི་འདྲ་བ་ཞིག་ཆགས་འདུག་”ཅེས་བཤད། །
ཁང་པའི་སྦུག་ནས་གད་བདར་གཙང་སྦྲ་བྱེད་བཞིན་པའི་རྨོ་བོ་དཔལ་
སྐྱིད་ཀྱང་མར་དོན་ཡོང་སྟེ་ “ རྒན་ལགས། ཕྱག་ཕེབས་གནང་བྱུང་དཱ་” ཞེས་
འཛུམ་འཚེར་འཚེར་དང་། ལག་གཉིས་ཀྱིས་ཉེན་རྟོག་པར་གསོལ་ཇའི་དཀར་
ཡོལ་བཏེགས། རྒད་པོ་ཚེ་རིང་གིས་“རྨོ་བོ། ཁོང་ཁ་སེང་གངས་སྐྱིད་ཇ་ཁང་
དུ་རྐུན་པོ་དོགས་གཞི་ཡོད་པ་དེ་བཟུང་མཁན་རྒན་བུ་ཆུང་ལགས་ཀྱི་ཕྱག་རོགས་
རེད་དཱ། བུ་འདི་ཚོ་ལ་དངོས་གནས་བློ་ཁོག་ཡོག་རེད་དཱ་”ཞེས་སྤྲེལ་ལད་ཤོད་
246



ཇ་ཁང་ནང་གི་ཉེན་རྟོག་པ།
པ་ལྟར་གྱི་སྐད་ཆ་བཤད་པས་ཉེན་རྟོག་པ་དེ་ངོ་ཁ་སྐྱེངས་ཤིང་། “འ་རྫི། སྤོ་བོ་
ལགས། ཁ་སེང་གི་ལས་ཀ་དེ་འདྲ་ཞིག་བྱས་པར་བློ་ཁོག་འདུག་གསུང་རིན་
གང་ཡོད། དེ་རྐུན་པོ་གཅིག་བཟུང་རྒྱུ་ལས་མེ་མདའི་མདེའུ་ཡི་དྲག་ཆར་བབས་
པ་ལྟ་བུའི་གཡུལ་ས་མདུན་མ་ནི་མ་རེད་”ཅེས་བཤད། རྒད་པོ་ཚེ་རིང་གིས་“མ་
རེད། མ་རེད། དེ་དམག་ས་ནང་བཞིན་ཛ་དྲག་པོ་མེད་རུང་གང་ལྟར་གཟབ་
གཟབ་མ་བྱུང་ན་སྲོག་ལ་ཉེན་ཁ་ཡོད་པ་ཞིག་རེད་”ཅེས་བཤད། །
ཉེན་རྟོག་པ་དེས་ཇ་དཀར་ཡོལ་གང་བཏུངས་མ་ཐག “སྤོ་བོ་ཚེ་རིང༌
ལགས། སྡེ་ཁུལ་ཨུ་ཡོན་ལྷན་ཁང་དུ་ང་ཚོ་མངགས་གཏོང་ཁང་གི་སུའོ་ཀྲང་ཡེ་
ཤེས་ལགས་དང་། གྲོང་ལྷན་གྱི་དབུ་ཁྲིད་སོགས་འཛོམས་ཚར་ཡོད། ཁྱེད་དང་
སྤོ་བོ་ཉི་མ་ལགས་ལམ་སེང་ཕེབས་དགོས་ཀྱི་འདུག་”ཅེས་བཤད། རྒད་པོ་ཚེ་
རིང་དང་རྒད་མོ་དཔལ་སྐྱིད་ཀྱིས་ཧབ་ཐོབ་རྒྱག་པ་ལྟར་“བྱས་ན་ང་གཉིས་ཀྱི་ཁ་
གདན་རྐུ་མཁན་ར་འཕྲོད་བྱུང་བ་མིན་ནམ”ཞེས་དྲིས་པས་ཉེན་རྟོག་པ་དེས་
དགོད་འཛུམ་ཤིག་ཤིག་གིས་“སྤོ་བོ་ལགས། གྱོད་དོན་རྩད་ཞིབ་ཀྱི་གནས་ཚུལ་
འགའ་རེ་ང་ཚོས་ གནས་ སྐབས་གསང་བ་བྱེད་དགོས་ པ་དེ་ སྒྲིག་ཁྲིམས་རེད།
དོན་དེའི་སྐོར་སུའོ་ཀྲང་ལགས་ཀྱིས་ཏོག་ཙམ་ནས་ཆ་ཚང་གསུང་གི་རེད་”ཅེས་
བཤད་པས་རྒད་པོའི་སེམས་ལ་ད་ནི་རྐུན་པོ་རྩད་ཆོད་པ་འདྲ་སྙམ་པ་དང་། རྨ་
བོ་དཔལ་སྐྱིད་ཀྱི་མིག་ལམ་དུ་ཁ་གདན་དེ་དག་ལག་ཏུ་རྩིས་ལེན་པའི་སྣང་བ་
འཆར། །
ཉེན་རྟོག་པས་“ད་གསོལ་ཇ་ཞུ་གི་མིན། སྤོ་བོ་ཉི་མ་ལགས་ལ་འབྲེལ་བ་
ཞིག་གནང་ནས་འདི་རུ་ཕེབས་རོགས་ཞུ་དགོས”ཞེས་བཤད་པས་ རྒད་པོ་ཚེ་
རིང་གིས་“ལགས་སོ། ངས་ཞལ་པར་ཕུལ་ཆོག ཅོག་ཉི་མས་ལམ་སེང་བདལ་
གཏོང་འཇིབ་ཆུང་ནང་བསྡད་ནས་ཡོང་གི་རེད་” ཅེས་བཤད་མ་ཐག་ཆ་སྒམ་
སྟེང་ནས་ ཁ་ པར་ ཐོ་འགོད་ལག་དེབ་བསྔོགས་ཏེ་ ཁ་ པར་ ཨང་ གྲངས་འཚོལ་
བཞིན་ཤོག་ལྟེ་ཕར་སློག་ཚུར་སློག་བྱེད་པའི་སྐབས་ཐབ་ཚང་ནས་ཧ་ཡང་ཕྱིད་
247



ཉམ་ཆུང་བུ་མོའི་ལས་དབང་།
བཞིན་པའི་རྨོ་བོ་དཔལ་སྐྱིད་མར་དོན་ཡོང་ནས་ “གཟིགས་དང་རྒན་ལགས།
དེབ་འདིའི་ནང་མི་ཚང་ཁ་ཤས་ཀྱི་ཨང་གྲངས་ལས་མེད་ཀྱང་རྙེད་ཀྱི་མི་འདུག་
ག་” ཞེས་ ཟེར་ བ་ དང༌། “ ཁྱེད་ རང༌ བསྐྱོན་ དང༌། ངས་ ལབ་ ཆོག
6857631རེད་”ཅེས་བཤད་པས་རྒད་པོ་ཚེ་རིང་གིས་གད་མོ་དགོད་ཀྱིན་ཨང་
ཀི་དེ་དག་བསྣན་ཏེ་ཁ་པར་བརྒྱབ། འོན་ཀྱང་ཁ་པར་ནས་ “ དགོངས་པ་མ་
ཚོམས། ཁྱེད་ཀྱི་འབྲེལ་བ་གནང་སའི་ཁ་པར་གྱི་གྲོན་དངུལ་ཆད་ནས་འབྲེལ་བ་
བྱེད་ཐབས་མི་འདུག་”ཅེས་བརྗོད་པ་གོ། །
རྒད་པོ་ཚེ་རིང་གིས་“ཕ་ཡེ། ད་མ་བྱུང་། ཡང་ལྟོགས་ཀྱེ་དེ་ཚོས་དངུལ་
ཆད་མ་ཐག་ལམ་སེང་ཁ་པར་བཀག་འདུག་ག་”ཞེས་འཁང་རའི་སྐད་ཆ་ཚིག་ཁ་
ཤས་བཤད་པ་དང༌། ཉེན་རྟོག་པར་བལྟ་ཙམ་གྱིས་“རྒན་ལགས། ཏོག་ཙམ་
བཞུགས་རོགས། ངས་སྒོ་ཕྱི་ནས་སྤྱི་སྤྱོད་ཁ་པར་བརྒྱབ་ཆོག་”ཅེས་བཤད་པས་
ཉེན་རྟོག་པ་གད་མོ་ཤོར། རྨོ་བོ་དཔལ་སྐྱིད་ཀྱིས་“འོ་རྫི། ཚེ་རིང་ལགས། ད་
འོ་ན་སུའི་ཁ་པར་གྱི་དངུལ་རྫོགས་ཡོད་པ་རས།” རྒད་པོས་“ཅོག ཅོག་ཉི་མའི་
ཁ་པར་...”ཞེས་བཤད་མ་ཐག་དཔལ་སྐྱིད་ཀྱིས། གདན་ཐོག་ཏུ་བསྡད་
པའི་ཉེན་རྟོག་པ་དེར་ལྟ་བཞིན་“གཟིགས་དང་རྒན་ལགས། ང་ཚོའི་ནང་གི་པ་
ཕ་འདི་ལྐུགས་རྟགས་ཚ་པོ་ག་འདྲ་མི་འདུག་གམ། ཅོག་ཉི་མའི་ཁ་པར་གྱི་གྲོན་
དངུལ་རྫོགས་ཡོད་ན་ཕྱི་ལ་ཕྱིན་ནས་ཁ་པར་བརྒྱབ་ཀྱང་ག་ནས་འགྲོ་གི་རེད་”
ཅེས་བཤད། ཉེན་རྟོག་པ་དེ་གད་མོ་ཆེན་པོ་ཤོར་ཞིང་། རྒད་པོ་ཚེ་རིང་གིས་
“མཐུ་ཡེ། ད་ཡིན་ན་ལྟས་ངན་འདི་མིག་གིས་མཐོང་གིན་མཐོང་གིན་ལ་རྫི་
བརྡིབས་སུ་བརྡབས་སུ་འགྲོ་གི་འདུག་གཱ”ཞེས་རང་གི་ཡ་མར་མུར་གོང་ལྕག་
ཙམ་གཞུས།
ཉེན་རྟོག་པས་“ སྤོ་བོ་ལགས། ད་ཀ་ཀོར་མ་གནང༌། ང་ཚོ་མཉམ་དུ་སྤོ་
བོ་ཉི་མ་ལགས་བསུ་བར་ཕྱིན་ན་དགའ་”ཞེས་ཁོང་གཉིས་འཕྲལ་དུ་སྒོ་ཕྱིར་ཐོན།
རྒད་པོ་ཚེ་རིང་གིས་ཅོག་ཉི་མའི་སྡོད་གནས་བཤད་པ་ལྟར་ཤར་རེར་འཇིབ་ཆུང་
248



ཇ་ཁང་ནང་གི་ཉེན་རྟོག་པ།
གི་ཁ་ནུབ་ཏུ་བསྒྱུར་ནས་བསྐྱོད། རྒད་པོ་ཉི་མ་སྡོད་སའི་སྲང་ལམ་དེ་དུང་ཆེན་
ཁ་ལྟ་བུ་ཞིག་ཡོད་ཅིང༌། གང་ཙམ་སོང་རྗེས་གུ་དོག་པོར་གྱུར་ནས་འཇིབ་ཆུང་
མ་ཐར་བར་ལུས། རྒད་པོ་ཚེ་རིང་གིས་“རྒན་ལགས་འདི་གར་བཞུགས་རོགས།
ངས་སྐད་གཏོང་བར་ཕྱིན་ཆོག་” ཅེས་འཇིབ་ཆུང་ལས་བབས་ནས་ཆར་ཆུས་
འདམ་རྙོག་བསླངས་པའི་སྲང་ལམ་ནང་གཡས་གཡོལ་གཡོན་གཡོལ་བྱེད་ཀྱིན་
སོང་། །
རྒད་པོ་ཚེ་རིང་གིས་སྒོ་ཁར་འབྱོར་མ་ཇག་ཛ་དྲག་ཆེན་པོས་རྒད་པོ་ཉི་
མའི་སྒོ་བརྡུངས། ནང་ལོགས་སུ་ཡོད་པའི་རྒད་པོ་ཉི་མའི་སེམས་ལ་ད་ལྟོས་ཤིག
ཡ་ཡུད་འདི་ལ་བལྟས་ན་ཡང་གྲྭ་པ་འཁྱམ་ཀྱེ་སློང་བར་ཡོང་མཁན་དེ་ཚོ་ཡིན་
ཤས་ཆེ། སྤྲང་པོ་ཉམ་ཐག་ཡིན་ན་འབོད་སྐད་ཆུང་ཆུང་ཞིག་རྒྱག་གི་རེད་སྙམ།
“ཝ་ཡེ། སུ་ཡིན་པཱ། ངའི་ཁང་པའི་སྒོ་འདི་རྔ་གོག་རེད་བསམ་ཀྱི་འདུག་གས་”
ཞེས་བཤད། རྒད་པོ་ཚེ་རིང་གིས་“ཝ་ཡེ། ག་རེའི་རྔ་གོག ང་ཚེ་རིང་ཡིན།
མགྱོགས་པོ་སྒོ་ཕྱེ་དང་”ཞེས་ཟེར་བས་རྒད་པོ་ཉི་མས་ཆ་སྒམ་ཕྱིད་བཞིན་པའི་
ལག་གི་རས་ཀྱང་རང་སར་བཞག་སྟེ་སྒོ་འབྱེད་པར་སོང་། སྒོ་ཕྱེ་མ་ཐག་རྒད་པོ་
ཚེ་རིང་གིས་ནང་ཚགས་ཆེ་བའི་ངང་“ད་ལྟོས་དང༌། ཅོག་འདི་ལ་མི་ཤོད་དགུ་
ཤོད་ཤོད་རྒྱུ་ག་འདྲ་མི་འདུག་གམ། ནང་ལ་ཁྱི་མ་ཉར་ཡང་ཁྱི་སྐད་ལས་རྫིག་པ་
འདུག་གཱ་”ཞེས་ཟེར། རྒད་པོ་ཉི་མས། “ཨ་ཙི་ཚེ་རིང་། དེ་འདྲ་རང་མ་ཤོད་
དཱ། ང་དང་ཁྱི་གཅིག་པ་རེད་ཟེར། སོ་སོའི་གྲོགས་པོ་ཉམ་དམས་གཏོང་བའི་
སྐད་ཆ་མ་རེད་པས།” ཁོང་གཉིས་གད་མོ་དགོད་ཀྱིན་ཕན་ཚུན་ཀུ་རེའི་སྐད་ཆ་
ཤོད་ཀྱིན་ཐབ་ཚང་དུ་འཛུལ། །
རྒད་པོ་ཉི་མས་ཇ་བླུག་པ་དང་ཡང་བསྐྱར་“ཅོག་ཚེ་རིང༌། རང་གིས་ཤེས་
ཀྱི་མ་རེད། དེང་སང་ང་ཚོའི་ཁུལ་འདིར་རྟག་པར་སྒོ་དཀྲོག་ནས་བསོད་སྙོམས་
ཞུ་མཁན་ཡིན་ཟེར་མཁན་གྲྭ་པ་ཁྱད་མཚར་པོ་དེ་ཚོ་རྫོགས་རྒྱུ་མི་འདུག ཕན་
ཚུན་གདོང་མ་བསྟན་གོང་ནས་འདི་འདྲ་ཟེ་བཤད་ན་ཁོ་ཚོ་ཁྲོས་ནས་རྒྱབ་ལབ་
249



ཉམ་ཆུང་བུ་མོའི་ལས་དབང་།
འགའ་བྱས་ནས་འགྲོ་གི་འདུག་”ཅེས་བཤད། རྒད་པོ་ཚེ་རིང་གིས་མགོ་ལྕོག་
ཙམ་གྱིས་“དེ་ཡང་ཐབས་ཤེས་ཤིག་རེད། དེང་སང་གཙང་ཁུལ་དུ་སྐད་ཆ་འདི་
འདྲ་ཞིག་འདུག “ ཐོ་ཕྲུག་ཉོས་པ་ལས་གྲྭ་ཆས་ཉོས་ན་དགའ་ཟེར་གྱི་ཡོད་པ་
འདྲ།” བྱས་ཙང་གྲྭ་པ་རྫུས་མ་མང་པོ་ཡོད་པ་ཤོད་མི་དགོས་པ་རེད་”ཅེས་ཟེར།
ཡང་རྒད་པོ་ཉི་མས་“ཅོག་རང་གིས་ཤེས་ཡོད་ཀྱི་མ་རེད། ཁ་སེང་ས་ར་དཀྱིལ་
གྲོང་ལྷན་ཁོངས་ཀྱི་ཨ་ ཅག་ སྒྲོལ་མ་ཟེར་བ་ཞིག་གིས་སྲང་ལམ་ དུ་ཆོས་ ཀློག་
མཁན་གཉིས་གྲོང་ཆོས་ལ་གདན་དྲངས་ཏེ་གྲྭ་རྫུན་གཉིས་ཀྱིས་ཨ་ཅག་དེ་སྐེ་
བཀྱིག་ནས་བསད་འདུག་གཱ། དེ་འདྲ་དཔེ་མ་རེད་པས་...”སྐད་ཆ་ཤོད་
མཚམས་དེར་སླེབས་སྐབས་རྒད་པོ་ཚེ་རིང་གིས་འདྲོགས་འགོ་ལངས་པ་ལྟར་
“འ་རྫི། ཅོག་ཉི་མ། ཉིན་མ་རིང་པོའི་སྐད་ཆ་མ་ཤོད། ད་མགྱོགས་པོ་གྱིས།
མངགས་གཏོང་ཁང་གིས་ང་གཉིས་འབོད་དུ་སླེབས་བྱུང༌། ཕལ་ཆེར་ཁ་སྔོན་ཇ་
ཁང་ནས་བཟུང་བའི་དོགས་གཞི་ཡོད་པའི་མི་དེ་རྐུན་པོ་མིན་ནམ་བསམས་ཀྱིས།
ད་ནངས་ཁ་པར་བརྒྱབ་པ་ཡིན་ཡང་ཅོག་རང་གི་སྦ་ཁུག་ལ་ཆམ་པ་བརྒྱབ་པ་
འདྲ། ཁ་པར་གྱི་གྲོན་དངུལ་རྫོགས་སོང་ཟེར་འབྲེལ་བ་བྱེད་ཐུབ་ཀྱི་མི་འདུག
ད་ལམ་སང་འགྲོ། སྒོ་འགྲམ་དུ་མངགས་གཏོང་ཁང་གི་འཇིབ་ཆུང་དང་ཉེན་
རྟོག་པ་སྒུག་ནས་བསྡད་ཡོད”ཅེས་བཤད།
རྒད་པོ་ཉི་མས་“འོ་ཡཱ། ད་བྱས་ན་ཡག་པོ་བྱུང་། ང་ཕྱིན་ཆོག་ཡིན་”
ཞེས་ཆུ་སྐོལ་བཞིན་པའི་སོལ་རླངས་ཐབ་ཀྱི་མེ་སྒོ་བཀག་ནས་ལམ་སེང་སྒོ་ཕྱིར་
ཐོན་པ་དང༌། སྒོ་ལྕགས་བརྒྱབ་རྗེས་རྒད་པོ་ཉི་མས་ཁྱིམ་མཚེས་ལ་འབོད་སྐད་
བཏང་། “ཅོག་སྤེན་རྒྱན་ལགས། ང་རང་ཁྲོམ་ལ་དོན་དག་གཅིག་སྒྲུབ་ལ་འགྲོ་
དགོས་བྱས་སོང༌། ཕལ་ཆེར་དགོང་དྲོ་ཕྱི་ཙམ་བྱེད་མདོག་ཁ་པོ་རེད། བྱས་
ཙང་ངའི་ཁང་པའི་སྒོ་འདིར་འོན་སང་གནང་རོགས་”ཞེས་བཤད། སྤེན་རྒྱན་
གྱིས་“ལགས་སོང་། ཡིན་དང་ཡིན། སྤོ་བོ་ལགས་ཁྱེད་རང་དོ་ནུབ་ནང་མར་
ཐད་ནས་ནམ་ ཕྱེད་བར་ མ་ ཕེབས་ ཀྱང་ ངས་ སྣང་དག་མི་ཡོང་” ཞེས་དགོད་
250



ཇ་ཁང་ནང་གི་ཉེན་རྟོག་པ།
བཞིན་བཤད།
དེ་ནས་ཞོགས་པའི་ཆུ་ཚོད་བཅུ་གཅིག་པ་ཡང་ཡོལ་ཚར་ཡོད་པས་སྒོ་ཁར་
སྒུག་བསྡད་པའི་ཉེན་རྟོག་པས་ལག་འདོགས་ཆུ་ཚོད་ལ་ལྟ་བཞིན་ཕར་ཙམ་ཚུར་
ཙམ་སོང་སྟེ་བྲེལ་འཚབ་ལངས་པའི་བཟོ་སྟོན་གྱི་ཡོད་པས་རྒད་པོ་གཉིས་ཁ་
སྐྱེངས་པོ་བྱུང་སྟེ་“རྒན་ལགས། དགོངས་པ་མ་ཚོམས་རོགས་གནང་། “སྡོང་
རྒན་རྩ་བ་མང་། ་ མི་རྒན་སྐད་ཆ་མང་”ཟེར་བ་དངོས་གནས་བདེན། སྤོར་ཏོ་
འདི་གཉིས་ཀྱིས་སྐད་ཆ་བཤད་དེ་ཏོག་ཙམ་འགོར་སོང་”ཞེས་བཤད། དེར་
ཉེན་རྟོག་པས་“མགྱོགས་པོ་མོ་ཊར་འཛུལ་ཕེབས་”ཞེས་པ་ལས་གཞན་སྐད་ཆ་
ཚིག་གཅིག་ཀྱང་མ་བཤད་པར་མྱུར་ཚད་མགྱོགས་པོ་བཏང་སྟེ་སྡེ་ཁུལ་ཨུ་ཡོན་
ལྷན་ཁང་གི་ ཕྱོགས་ སུ་བསྐྱོད། གྲོང་ ལྷན་ གྱི་ཚོགས་ ཁང་ནང་ སླེབས་ སྐབས་
མངགས་གཏོང་ཁང་གི་སུའོ་ཀྲང་དང༌། ཉེན་རྟོག་པ་བཅུ་གྲངས་ཤིག་དང༌།
གྲོང་ལྷན་གྱི་འགོ་ཁྲིད་དང་བདེ་འཇགས་མི་སྣ། དེ་མིན་གྲོང་མིའི་སྐུ་ཚབ་ཁག་
གཅིག་བཅས་བསྡོམས་མི་ལྔ་བཅུ་ལྷག་ཙམ་འཛོམས་བསྡད་ཡོད། ཚོགས་ཁང་
དེའི་ཀྲུའུ་ཞི་སྟེགས་བུའི་ཐོད་དུ་ཕྱེད་འགེལ་རས་དམར་ཞིག་བཀལ་ཡོད་པའི་
ཐོག་“ཉེན་རྟོག་པར་གཞོགས་འདེགས་ཀྱིས་རྐུན་པོ་ཁྲིམས་རྒྱར་འཛུད་མཁན་ལ་
གཟེངས་བསྟོད་བྱེད་པའི་ཚོགས་འདུ་”ཞེས་པའི་ཡིག་ སྟར་སེར་པོ་ཞིག་སྦྱར་
ཡོད། རྒད་པོ་ཚེ་རིང་གིས་བོད་ཡིག་དེ་ཤོབ་ཤོབ་ཏུ་བཀླགས་ཤིང༌། བསམས་
པ་ཙམ་གྱིས་དེའི་ཐོག་རྒད་པོ་ཉི་མའི་མིང་དངོས་སུ་བཀོད་མེད་རུང་བརྗོད་དོན་
གྱིས་རྒད་པོ་ཉི་མའི་ཁུངས་སྣེ་འཚོལ་ཐབས་ལ་གྲུབ་འབྲས་ཐོན་ནས་བྱ་དགའ་
གཟེངས་བསྟོད་བྱེད་རྒྱུ་ཡིན་པ་གསལ་པོར་རྟོགས། །
སུའོ་ཀྲང་ཡེ་ཤེས་ཀྱིས་རྒན་རྒོན་གཉིས་སླེབས་པ་མཐོང་འཕྲལ་འཛུམ་
ཤིག་ཤིག་ངང་ཁོང་གཉིས་ཀྱི་མདུན་དུ་ཡོང་སྟེ་ཕྱག་ཕེབས་གནང་བྱུང་ཞེས་ལག་
པ་བཏང་བ་དང༌། རྒད་པོ་ཚེ་རིང་ལ་ཚོགས་རའི་ནང་རྐུབ་སྟེགས་ཤིག་བཀོད་
སྒྲིག་བྱས་ཏེ་མི་གཞན་མཉམ་དུ་བཞག རྒད་པོ་ཉི་མ་མཉམ་དུ་ཁྲིད་དེ་སྡིངས་
251



ཉམ་ཆུང་བུ་མོའི་ལས་དབང་།
ཆའི་གཞོགས་གཡས་ཀྱི་སྟར་པའི་ ཐོག་བཞག་ ཅིང་། ཁོ་རང་ཡང་འཁྲིས་ སུ་
བསྡད། ཚོགས་ཁང་ནང་ཡོད་པའི་མི་རྣམས་ཀྱིས་དུས་ཡུན་གང་ཙམ་ཞིག་རྒད་
པོ་གཉིས་སྒུག་བསྡད་ཡོད་པས་ད་གཟོད་ཚོགས་འདུ་འཚོག་ཆོག་པས་སྡིངས་
ཆའི་དབུས་སུ་ཡོད་པའི་གྲོང་ལྷན་གྱི་ཏང་ཀྲི་པུའི་ཧྲུའུ་ཅི་སྐལ་བཟང་རྡོ་རྗེས་“བློ་
མཐུན་ཚོ། ད་ལྟ་གཟེངས་བསྟོད་ཚོགས་འདུ་འགོ་འཛུགས་རྒྱུ་ཡིན། ན་ནིང་ང་
ཚོའི་ཁུལ་དུ་རྒན་ཡོལ་ཞུས་ནས་བཞུགས་པའི་སྤོ་བོ་ཚེ་རིང་ལགས་ཀྱི་ཁྱིམ་ལ་སྐུ་
མ་ཤོར་རྗེས་ཁོང་གི་དེ་སྔའི་ལས་རོགས་སྤོ་བོ་ཉི་མ་ལགས་ཀྱིས་རྐུན་པོ་འཛིན་
རྒྱུའི་ཁུངས་སྣེ་འཚོལ་རོགས་གནང་སྟེ་བྱས་རྗེས་བཞག་ཡོད། ཚང་མས་རྒད་པོ་
ཁོང་ངོ་ཤེས་ཀྱི་ཡོད་ཤག་རེད”ཅེས་བཤད་ནས་སྤོ་བོ་ཉི་མར་ལྟ་ཙམ་གྱིས་ཡར་
ལངས་ཙམ་བྱེད་དགོས་པའི་བཟོ་བསྟན་པས་སྤོ་བོ་ཉི་མས་འཕྲལ་དུ་ཡར་ལངས་
ནས་ཚོགས་འདུར་ཞུགས་ པའི་ མི་རྣམས་ ལ་ གུས་འདུད་ གཅིག་ཞུས་ཏེ་ མར་
བསྡད། གྲོང་ ལྷན་གྱི་ཧུའུ་ ཅིས་སླར་ཡང་ “ཚང་མ་ ཁ་ རོག་བཞུགས་རོགས་
གནང༌། གཤམ་ལ་སུའོ་ཀྲང་ཡེ་ཤེས་ལགས་ཀྱིས་གསུང་བཤད་གནང་གི་རེད་”
ཅེས་བཤད།
སུའོ་ཀྲང་ཡེ་ཤེས་ཀྱིས་འཕྲལ་དུ་ཡར་ལངས་ནས་ཚང་མར་གུས་བཏུད་
ཞུས། ལག་ཁྱེར་ལྟོ་ཕད་བསྔོགས་ནས་ཟིན་བྲིས་བརྒྱབ་པའི་ཤོག་ལྷེ་ ཁ་ ཤས་
བཏོན་རྗེས་“ཚང་མས་མཁྱེན་གསལ་རེད། མ་གཞི་ད་ཆ་དུས་བདེ་བརྟན་ལྷིང་
གི་རྣམ་པ་ཆེས་བཟང་པོ་ཡིན་ལ་བརྟན་ལྷིང་གི་ཁོར་ཡུག་བཟང་པོ་ཡོད་པའི་
འོག་རྒྱ་ཆེའི་མང་ཚོགས་ཚོས་དཔལ་འབྱོར་འཕེལ་རྒྱས་བཏང་སྟེ་འབྱོར་ཕྱུག་
ལྡན་པའི་འཚོ་བ་སྐྱེལ་བཞིན་ཡོད། ཡིན་ནའང་ཡོངས་སུ་ལྷིང་འཇགས་རེད་
དམ་ཟེར་ན་དེ་འདྲ་མ་རེད། མི་ཉུང་ཤས་ཀྱིས་བསྒྱུར་བཅོས་སྒོ་དབྱེའི་དུས་
བབ་བཟང་པོའི་འོག་ལས་ཀ་མ་སྐྱིད་པར་ངོ་ཚ་ཁྲེལ་མེད་ཀྱིས་གཞན་གྱིས་དཀའ་
སྤྱད་འབད་བརྩོན་བྱས་ནས་བྱུང་བའི་རྒྱུ་ནོར་རྐུ་འཕྲོག་བྱེད་མུས་རེད། སྤོ་བོ་
ཉི་མ་ལགས་ཀྱིས་ཁུངས་སྣེ་འདོན་སྤྲོད་གནང་བའི་རྐུན་པོ་ཡོན་ཏན་འཕྲིན་ལས་
252



ཇ་ཁང་ནང་གི་ཉེན་རྟོག་པ།
ཟེར་བ་འདི་མི་རྣམས་ཀྱིས་ཁོང་ཁྲོ་བྱེད་དགོས་པའི་རྐུ་འཁྱམས་པ་དེ་ཚོའི་གྲས་
ཤིག་རེད་”ཅེས་བཤད།
ཡང་སུའོ་ཀྲང་ཡེ་ཤེས་ཀྱིས་ཆུ་འཁོལ་ཧུབ་གང་བཏུངས་རྗེས་མུ་མཐུད་
ནས་“བློ་མཐུན་ཚོ། དེ་རིང་མ་གཞི་ཁྲིམས་བསྒྲགས་བྱེད་པའི་ཚོགས་འདུ་མ་
རེད། གཙོ་བོ་ང་ཚོས་བྱས་རྗེས་ཅན་སྤོ་བོ་ཉི་མ་ལགས་ལ་གཟེངས་བསྟོད་བྱེད་
རྒྱུ་འདི་ཡིན། ཡིན་ནའི་ངས་དང་ཐོག་འདི་གར་རྐུན་པོ་ཡོན་ཏན་འཕྲིན་ལས་
ཟེར་བ་དེ་ཡང་སྙིང་མི་ག་འདྲ་ཞིག་ཡིན་མིན་ངོ་སྤྲོད་མདོར་ཙམ་ཞུ་གི་ཡིན།
རྐུན་པོ་ཉེས་ཅན་པ་འདིའི་ཕ་ཡུལ་དཀར་མཛེས་ས་ཁུལ་ནས་རེད་འདུག ཁོས་
དང་ཐོག་ལྷ་སར་གནས་སྐོར་དུ་ཡོང་བ་དང༌། རྗེས་སུ་ཕ་ཡུལ་དུ་མ་ལོག་པར་
འཁྱམས་པོ་ཁ་ཤས་དང་འགྲོགས་ནས་ལྷ་སར་རྐུ་འཕྲོག་བྱེད་ཀྱིན་འཚོ་བ་བསྐྱལ་
ནས་ལོ་བཅུ་སོང་འདུག ཉེས་ཅན་པ་དེས་སྤོ་བོ་ཚེ་རིང་ལགས་ཀྱི་ཁ་གདན་ཆ་
བཞི་དང་རྒྱབ་བསྙེས་བརྐུས་པ་ཙམ་མ་རེད། ཁོ་པ་རང་ཉིད་ཀྱིས་ངོས་ལེན་
བྱས་པ་ལྟར་ན། ད་བར་ལྷ་ས་རུ་བཞི་ནས་སྦག་སྦག་དང༌། རྐང་འཁོར། ཁྱིམ་
ཆས་སོགས་བརྐུས་པའི་རིན་ཐང་དངུལ་ལ་ཕབ་ན་སྒོར་ཁྲི་ཉི་ཤུ་ལས་བརྒལ་
འདུག ང་ཚོས་རྩད་ཆོད་པ་ལྟར་ན། ལོ་གསུམ་གོང་གནས་བརྟན་ཁང་གསར་
གྱི་མོ་ཧྲེང་མ་ཆོས་ཉིད་ཀྱི་ཁྱིམ་ཆས་ངོ་དྲག་པ་ཚང་མ་འཁྱེར་བ་མ་ཟད། ཁོ་མོའི་
ལག་པ་གཅོག་མཁན་ཡང་རྐུན་པོ་འདིས་གཙོ་བོ་བྱས་པའི་ངན་རོགས་པ་ཁ་ཤས་
ཡོད་པ་དེ་དག་རེད། ཉེས་ཚད་ལ་གཞིགས་ནས་ད་ལྟ་ང་ཚོའི་མངགས་གཏོང་
ཁང་ནས་གོང་རིམ་ཚན་པར་རྩིས་འབུལ་ཞུས་རྗེས་ཉེས་ཅན་པ་ཁྲིམས་ལ་སྦྱར་
ནས་སྒྱུར་བཀོད་བྱེད་ཀྱི་ཡོད། ད་ཡིན་ནའི་བློ་ཕངས་བ་ཞིག་ལ་སྤོ་བོ་ཚེ་རིང་
ལགས་ཀྱི་ཁ་གདན་དང་། རྒྱབ་བསྙེས། དེ་མིན་གཞན་ནས་བརྐུས་པའི་ཅ་
ལག་མང་ཆེ་བ་ཉིན་ལྟར་ཕམ་ཚོང་བརྒྱབ་ནས་གཞན་ལ་བཙོངས་ཏེ་ད་ལྟ་དོ་
བདག་ལ་ཕྱིར་ལོག་བྱ་རྒྱུར་རྐང་འཁོར་གོག་ཏོ་གསུམ་དང་། ཁོ་པ་ཚོ་འཚོ་བ་
སྐྱེལ་བའི་ ཐབ་ ཆས་ དང༌། ཉལ་ཆས། གྱོན་ཆས་ རྙིང་ པ་ ཁ་ ཤས་ ལས་ མི་
253



ཉམ་ཆུང་བུ་མོའི་ལས་དབང་།
འདུག་”ཅེས་བཤད་པས་ཚོགས་ཁང་ནང་“རྐུན་པོ་འདི་བཟུང་ཐུབ་ཡོད་ནའང་
ངན་རོགས་མ་བཟུང་ན་ད་དུང་“བ་མ་ཤི་རྙང་མ་རྒྱུན་མི་ཆད་”ཅེས་པ་ལྟར་རྙོག་
དྲ་ཡོད་ཡོད་པ་རེད་” ཅེས་དང༌། ཡང་འགའ་རེས་“དེ་འདྲ་ཅི་ལ་ཡིན། རྐུན་
པོ་གཅིག་བཟུང་ཡང་ཕན་ཐོགས་ཡོད། “ར་བསད་ན་ལུག་འདར་” ཞེས་པ་
ལྟར་བྱེད་གཏེ་གཅིག་བཟུང་བ་ཙམ་གྱིས་གཞན་དག་ཀྱང་དཔའ་འཁུམས་ཀྱི་
རེད་”ཅེས་བཤད་དེ་ལྟ་ཚུལ་མི་གཅིག་པའི་ལབ་གླེང་འུར་ཐིང་ངེར་བསྡད།
“ཝ་ཡེ། ཚང་མ་ཁ་རོག་བཞུགས་དང་། ངས་ད་ལྟ་བཤད་ཚར་མ་སོང་།
ཁྲིམས་འགལ་ཉེས་ཅན་པ་ཁྲིམས་ལ་སྦྱར་ནས་སྤྱི་ཚོགས་ཀྱི་བདེ་འཇགས་སྲུང་
སྐྱོང་དང་། མི་དམངས་བདེ་སྡོད་ལས་བརྩོན་ཡོང་བར་འགན་ལེན་ཐུབ་པ་བྱ་
རྒྱུ་དེ་ང་ཚོ་སྤྱི་བདེ་མི་སྣ་ཁོ་ནར་འཁྲི་བའི་ལས་ཀ་མ་རེད། ཀྲུང་ཧྭ་མི་དམངས་
སྤྱི་མཐུན་རྒྱལ་ཁབ་ཀྱི་སྤྱི་དམངས་ཚང་མ་ཁྱིམ་ཚང་གཅིག་པ་རེད། ཁྱིམ་ཚང་
འདི་དར་རྒྱས་ཡོང་བ་དང༌། ཁྱིམ་ཚང་འདིའི་ནང་གི་མི་སུ་ཞིག་ལའང་གོད་
ཆག་མ་ཡོང་བར་བྱེད་པར་ཚང་མས་ཕྱར་བ་གྲུ་འདེགས་བྱ་རྒྱུ་སྨོས་མེད་རེད།
མི་སུ་ཞིག་ལ་ཁྱིམ་ཚང་གཅིག་ཡིན་པའི་འདུ་ཤེས་ལྡན་པར་འགྱུར་ན་གཞི་ནས་
དཔལ་ཡོན་རབ་ཏུ་དར་བའི་སྤྱི་ཚོགས་ཀྱི་ཁོར་ཡུག་བཟང་པོ་ཞིག་ཡོང་གི་རེད་”
ཅེས་བཤད་རྗེས་ཐ་མག་རྐང་གཅིག་བཏོན་ནས་མེ་སྤར་བ་དང་། ཆུ་འཁོལ་
ཧུབ་གང་བཏུངས་རྗེས་རེ་ཞིག་སྐད་ཆ་ཤོད་མཚམས་བཞག
མ་གཞི་ཚོགས་ཁང་ནང་མི་གོང་བྱུང་ཚོགས་འདུར་ཞུགས་མེད་རུང་ལོ་ན་
ལྔ་བཅུ་ཡོལ་བའི་བདེ་སྲུང་རྒད་པོ་ཁྲ་སྒོར་ཟེར་བ་ཞིག་ཡོད་པ་དེ་ནམ་རྒྱུན་ཁ་ལ་
བདག་པོ་རྒྱག་མི་ཐུབ་པར་སེམས་ལ་གང་དྲན་ཤོད་མཁན་ཞིག་ཡོད་པས་ཁོས་
འཁྲིས་སུ་ཡོད་པའི་བདེ་སྲུང་བ་སྐལ་ཕུན་ལ་“ཁོ་རེ། སུའོ་ཀྲང་ལགས་ཀྱི་བཀའ་
མོལ་སྙན་པོ་ག་འདྲ་མི་འདུག་གམ”ཞེས་བཤད་པས་སྐལ་ཕུན་གྱིས་དོན་རྩ་མི་
ཆོད་པར་“སྐད་ཆ་སྙན་པོ་ཡོད་དང་ཡོད། དེ་འདྲ་ཞིག་མེད་ན་སུའོ་ཀྲང་གི་གོ་
གནས་ག་ པར་ ཐོབ་ཀྱི་རེད་དམ་” ཞེས་བཤད། ཁྲ་སྒོར་ གྱིས་ མགོ་བོ་གཡུག་
254



ཇ་ཁང་ནང་གི་ཉེན་རྟོག་པ།
གཡུག་གཏོང་གིན། “འོ་ཡ། ཁྱེད་ཀྱིས་མགོ་འཚོས་མི་འདུག་གཱ། ད་ལྟ་སུའོ་
ཀྲང་ལགས་ཀྱིས་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་སྤྱི་དམངས་ཚང་མ་
ཁྱིམ་ཚང་གཅིག་རེད་གསུངས་མ་སོང་ངམ། དེ་འདྲ་ཡིན་ན་རྐུན་པོས་ཅ་ལག་
བརྐུས་པ་ཟེར་ན་འགྲིག་གི་མ་རེད། ཁྱིམ་ཚང་གཅིག་རེད་པཱ་”ཞེས་བཤད་པས་
སྐལ་ཕུན་གྱི་སེམས་ལ་དེ་སྔ་རྒྱལ་རྩེའི་སྐྱེ་བོ་ལག་པ་མི་གཙང་བ་(རྐུན་པོའི་མིང་)
ཞིག་གིས་རྐུ་མ་རྐུ་སྐབས་མི་གཞན་ཞིག་གིས་མཐོང་སྟེ་ཁྱེད་ག་རེ་བྱེད་ཀྱི་ཡོད་
དམ་ཞེས་བཤད་པར་ཁོ་པས་རྐུན་པོའི་ངོ་གནོང་མི་ལེན་པར་“འཛམ་བུ་གླིང་གི་
རྒྱུ་ནོར་ཚང་མ་ཐུན་མོང་གི་རེད། ངས་ཅ་ལག་ས་ཆ་གཅིག་ནས་གཅིག་ཏུ་སྤོ་གི་
ཡོད་ཅེས་རྐུན་ཁག་དཀྲི་ཐབས་མེད་པ་ལྟ་བུའི་སྐད་ཆ་ཁྱད་མཚར་པོ་ཞིག་བཤད་
ཚུལ་དེ་ཡིད་ལ་དྲན་ནས་“འོ་ཡཱ་ ཅོག སྐད་ཆ་དེ་རྒྱལ་རྩེར་རྐུན་པོ་ཞིག་གིས་
བཤད་པའི་སྒྱུ་རྩལ་ལྡན་པའི་སྐད་ཆ་དང་འདྲ་པོ་འདུག ད་སྐད་ཆ་མ་མང་།
“ནར་ནར་ལྕེ་ལ་བདག་པོ་མ་བརྒྱབ་ན། རིལ་རིལ་དབུ་ལ་འོ་བརྒྱལ་བཟོས་
ཡོང་”ཞེས་གསུངས་ཡོད། ཁ་ལ་བདག་པོ་མ་བརྒྱབ་ན་ སོ་ སོའི་ལྟོ་ཕོར་འདི་
བཅག་ཡོང་”ཞེས་བཤད་པས་ཁྲ་སྒོར་གྱིས་ནད་མི་ཐེག་པའི་རྣམ་འགྱུར་སྟོན་
བཞིན་“བཅག་ཀྱང་ཆོག ཟླ་རེར་སྒོར་བཞི་བརྒྱ་ལྷག་ཙམ་གྱི་གླ་ཆ་འདི་མེད་
པར་ག་རེ་ཧ་ལས་རྒྱུ་ཡོད། གང་ལྟར་གུང་ཁྲན་ཏང་གི་འགོ་ཁྲིད་འོག་ལྟོགས་
པར་ལུས་ཀྱི་ནི་མ་རེད་” ཅེས་བཤད། འོན་ཀྱང་དེ་ནས་ཁྲ་སྒོར་གྱིས་སྐད་ཆ་
ཤོད་མཚམས་བཞག
སུའོ་ཀྲོང་ཡེ་ཤེས་ཀྱིས་སྔར་བཞིན་གཏམ་བཤད་བྱེད་ཀྱི་ཡོད། ཁོས་“བློ་
མཐུན་ཚོ། ཉེས་ཅན་པ་ཁྲིམས་ལ་སྦྱར་བར་མཚོན་ཆ་དང་དྲག་ཤུགས་གཞན་
སྤྱོད་མི་དགོས་ པར་ ཐབས་བཟང་གི་ཁུངས་སྣེ་བྱུང་ན་སྤྱི་ཚོགས་ལ་ བརྡབས་
གསིག་མེད་པ་དང་། རྒྱལ་ཁབ་ནས་ཆེད་གྲོན་གཏོང་མི་དགོས་པར་ལས་འགན་
ལེགས་གྲུབ་ཐུབ་ཀྱི་རེད། དེ་ང་ཚོ་བོད་ཀྱི་གཏམ་དཔེར་“བྱ་མ་འདྲོགས་པར་སྒོ་
ང་ལེན་”ཟེར་བ་དེ་རེད། སྤོ་བོ་ཉི་མ་ལགས་མི་ཧྲེང་ཞིག་ཡིན་ལ་རྒྱལ་ཁབ་ནས་
255



ཉམ་ཆུང་བུ་མོའི་ལས་དབང་།
ཟླ་རེར་རྒན་ཡོལ་ཞུས་པའི་གླ་ཕོགས་ལེན་རྒྱུ་ཡོད་པའི་མི་ཁ་ཤས་ཀྱི་བསམ་ཚོད་
ལ་དཔག་ན། རྐུན་པོ་བཟུང་རྒྱུར་ཁུངས་སྣེ་འཚོལ་རོགས་བྱེད་པ་དེ་ཇུས་མེད་
ཇུས་འཁྲི་ཞིག་རེད་སྙམ་ངེས་རེད། ཡིན་ནའི་ཁོང་གི་བྱ་སྤྱོད་ཐོག་ནས་ག་རེ་
མངོན་པ་རེད་དམ་ཟེར་ན། མི་ངན་ཚར་གཅོད་པའི་སྙིང་སྟོབས་ཤིག་མངོན་པ་
རེད། ང་ཚོ་སྤྱི་བདེ་ཉེན་རྟོག་པ་ཡོངས་དང་རྒྱ་ཆེའི་མང་ཚོགས་ཚང་མས་ཁོང་
ལྟ་བུར་སློབ་སྦྱོང་ཞུ་དགོས་ཀྱི་རེད་”ཅེས་བཤད་རྗེས་དབུས་སུ་བསྡད་པའི་ཏང་
ཀྲི་པུའི་ཧྲུའུ་ཅིར་ལྟ་ཙམ་བྱས་ཤིང་། “བློ་མཐུན་ཚོ་ངའི་གཏམ་བཤད་ཚར་
སོང”ཞེས་བཤད་ནས་མར་བསྡད།
སུའོ་ཀྲང་ཡེ་ཤེས་ཀྱི་གཏམ་བཤད་ཚར་མ་ཐག་གྲོང་ལྷན་ཏང་ཀྲི་པུའི་ཧྲུའུ་
ཅི་སྐལ་བཟང་རྡོ་རྗེས་མངགས་གཏོང་ཁང་དང་། གྲོང་ལྷན་ཐུན་མོང་དུ་གྲ་
སྒྲིག་བྱས་ནས་བཟོས་པའི་སྟོད་དཀྲིས་རས་དམར་ཞིག་འཕྱར་ཞིང་། སྤོ་བོ་ཉི་
མའི་མདུན་དུ་འོངས་ཏེ་ཁོང་ སྡིངས་ཆའི་ཐོག་བཞེངས་བཅུག་རྗེས་གཟེངས་
བསྟོད་རས་དམར་གཡོགས་པ་དང་ཤོག་ཆག་དམར་པོའི་ནང་བྱ་དགའི་དངུལ་
བླུགས་པ་དེ་རྒད་པོའི་ལག་ཏུ་ཕུལ། སྟོད་དུ་གཡོགས་པའི་རས་དམར་དེའི་ཐོག་
“ལུས་པོ་རྒས་ཀྱང་ཀླད་པ་གྲུང་ཤ་དོད། དམངས་ཀྱི་དོན་དུ་རྐུན་བཟུང་ལེགས་
སྐྱེས་ཕུལ་”ཞེས་པའི་ཡིག་འབྲུ་སེར་པོ་བཅོ་བརྒྱད་སྦྱར་ཡོད་པས་ཚོགས་ཁང་
ནང་གི་མི་ཚང་མས་དུས་གཅིག་ཏུ་རྒད་པོ་ཉི་མར་ཕྱོགས་ནས་དགའ་བསུ་ཡང་
ཡང་ཞུས་པ་དང་། སྒྲ་བསྐྱེད་སྒམ་ནས་སྙན་འཇེབས་དང་བརྗིད་ཉམས་ཟུང་དུ་
འབྲེལ་བའི་“མི་དམངས་ཉེན་རྟོག་པའི་གླུ་གཞས་” ཤུགས་ཆེར་བཏང་། ཚོགས་
འདུ་གྲོལ་ནས་རྒད་པོ་ཉི་མ་དང་ཚེ་རིང་གཉིས་མངགས་གཏོང་ཁང་གི་མོ་ཊས་
ཁྱིམ་དུ་སྐྱེལ་རྩིས་བྱས་ཙ་ན། རྒད་པོ་ཚེ་རིང་གིས་“སྐྱེལ་གནང་མི་དགོས། ད་
ནི་གུས་པའི་རེས་མོས་ཡིན། དེ་རིང་དངོས་གནས་ཡིན། ཅོག་ཉི་མར་ཞལ་
ལག་ཡག་པོ་ཞིག་མ་བཀྱག་ན་འགྲིག་མ་སོང་”ཞེས་བཤད་པས་ཁོར་ཡུག་ཏུ་ཡོད་
པའི་སུའོ་ཀྲང་ཡེ་ཤེས་དང་ཀྲི་ཧྲུའུ་སྐལ་བཟང་རྡོ་རྗེ་སོགས་གད་མོ་ཤོར།
256



ཇ་ཁང་ནང་གི་ཉེན་རྟོག་པ།
--
-
-
-
--
-
-
-
རྒད་པོ་ཉི་མ་དང་ཚེ་རིང་གིས་གྲོང་ལྷན་གྱི་ཚོགས་ཁང་ནས་ཁ་བྲལ་ཏེ་
སྲང་ལམ་ཞིག་བརྒྱུད་ནས་གོམ་པ་བརྒྱ་ཕྲག་སྤོས་རྗེས་རྒད་པོ་ཉི་མས་ལག་པ་
བཀྱག་ཙམ་བྱས་པས་མདུན་ངོས་ནས་བདལ་གཏོང་འཇིབ་ཆུང་ཞིག་གིས་ཞུམ་
བུས་ཙི་ཙི་མཐོང་བ་ལྟར་ཁོ་ གཉིས་ཀྱི་ཕྱོགས་ སུ་ ཁ་ བསྐོར་ནས་ཙོག་གེར་ ཁ་
བཀག་པས་སྐབས་དེར་མདུན་ངོས་ནས་ཡོང་བཞིན་པའི་འཁོར་གསུམ་རྐང་
འཁོར་ཞིག་གིས་ལམ་བཀག འཁོར་གསུམ་རྐང་འཁོར་གཏོང་མཁན་ཕོ་གཞོན་
དེས་ལག་རས་བཏོན་ནས་རྔུལ་ཆུ་ཕྱིད་ཀྱིན་“མཐུ་ཡེ། ཁོ་བཅུ་ལོར་སྨྱོན་པ་རང་
རེད་”ཅེས་བཤད་པས་འཇིབ་ཆུང་གཏོང་མཁན་དེས་ཀྱང་འཇིབ་ཆུང་གི་སྒེའུ་
ཁུང་ནས་མགོ་བོ་ཕྱིར་བརྙངས། “ག་རེ་ཀྱས། ང་གཉིས་རྒྱུ་མར་བཀྱག་ཀྱང་
ཡང་ལྕི་ག་རེ་འདུག་”ཅེས་ཁ་རྩོད་བརྒྱབ། རྒད་པོ་ཚེ་རིང་གིས་འཁོར་གསུམ་
རྐང་འཁོར་གཏོང་མཁན་དང་བདལ་གཏོང་འཇིབ་ཆུང་གཏོང་མཁན་ལ་“ཝ་ཡེ།
གཞོན་པ་གཉིས་རྩོད་པ་མ་རྒྱག་”ཅེས་ཁ་ཏ་བྱས་མ་ཐག་འཇིབ་ཆུང་ནང་འཛུལ་
ཏེ་སོང་།
ཉིན་དེའི་ཞོགས་པ་སྔ་པོ་ནས་ རྒད་པོ་ཚེ་རིང་ཁྱིམ་ནས་ཐོན་པས་རྨོ་བོ་
དཔལ་སྐྱིད་ཀྱིས་ཕྱི་དྲོ་རྒད་པོ་ཁ་གདན་འཁྱེར་ནས་ལོག་ཡོང་གི་རེད་སྙམ་པའི་
ཚོད་དཔག་བྱས་པ་དང་སྦྲགས་ ཤ་སོས་པ་རྒྱ་མ་དོ་ཉོས་ནས་ཤ་མོག་བཟོས་ཏེ་
སྒུག རྒོད་པོ་གཉིས་ཁྱིམ་གྱི་སྒོ་རྩར་འབྱོར་རྗེས་ཚེ་རིང་གིས་“ཏག་ཏག་ཏག་”
ཅེས་ཛ་དྲག་ཆེན་པོས་སྒོ་བརྡུངས། རྨོ་བོ་དཔལ་སྐྱིད་ ཀྱིས་འཕྲལ་དུ་སྒོ་ཕྱེ།
“འོ་རྫིས། དེ་རིང་ཁྱེད་གཉིས་དུས་ཚོད་ཞེ་དྲག་འགོར་སོང་ང་། ངས་ཤ་མོག་
བཟོས་ནས་ཆུ་ཚོད་གཅིག་ལྷག་ཙམ་ཕྱིན་སོང་། ཚ་པོ་བཟོས་ཆོག”ཅེས་བཤད་
མ་ཐག་ཐབ་ཚང་དུ་སོང་། འོན་ཀྱང་རྒད་མོས་མེ་ཁ་གསོ་བཞིན་སེམས་ནང་སྤོ་
བོ་གཉིས་ལག་པ་སྟོང་པར་འཛུམ་འཚེར་འཚེར་ངང་ལོག་ཡོང་སྟངས་འདི་ལ་
བལྟས་ན་ཁ་གདན་མ་རག་ཀྱང་བསྟོད་བསྔགས་ཤིག་རག་པ་ཐག་ཆོད་སྙམ།
རྒད་པོ་ཉི་མས། “ཅོག་ཚེ་རིང་། ད་ཆ་ཁ་གདན་ལག་པར་མ་རག་ཀྱང་
257



ཉམ་ཆུང་བུ་མོའི་ལས་དབང་།
་་
རྐུན་པོ་དེ་ཚོར་སྣ་བསུན་ཡག་པོ་ཞིག་སྤྲོད་ཐུབ་པ་བྱུང་སོང་དཱ”ཞེས་བཤད་པ་
དང་། རྒད་པོ་ཚེ་རིང་གིས་ཧུའུ་ནས་ཆང་བླུག་བཞིན་“ད་ག་རེད། “ར་བསད་
ནས་ལུག་འདར་” ཞེས་པའི་དཔེ་ལྟར་རེད། ད་རེས་རྐུན་པོ་གཅིག་བཟུང་བ་
འདི་རྐུན་པོ་ཡོད་ཚད་ལ་སྡུག་ཚོད་དྲན་པས་མ་བཟུང་ན་དེ་ལྟར་ཡོང་རྒྱུ་ཡིན་
པའི་གོ་བརྡ་ཞིག་སྤྲོད་ཐུབ་པ་རེད་པཱ་”ཞེས་བཤད། ཐབ་ཚང་ནང་ཤ་མོག་ཚ་
པོ་བཟོ་བཞིན་ཡོད་པའི་རྒད་མོ་དཔལ་སྐྱིད་ཀྱིས་སྐད་ཆ་དེ་དག་ཐོས་རྗེས་ཏག་
ཏག་བསམ་ཚོད་བྱས་པ་ལྟར་ཁ་གདན་ལག་སོན་བྱུང་མེད་པ་ཤེས་ནས་བློ་ཕམ་
ཅུང་ཟད་སྐྱེས། འོན་ཀྱང་ཁོ་མོས་བསམ་བློ་ཞིག་བཏང་རྗེས་རྐུན་པོ་ཉེས་ཅན་
པ་ཞིག་བཟུང་ཐུབ་པ་འདིས་ཁ་གདན་ལྟ་བཞག་མང་ཚོགས་ཀྱི་དངོས་པོ་མི་ཉུང་
བ་ཞིག་ཚེ་ཐར་བྱུང་བ་རེད་སྙམ། གད་མོ་དགོད་བཞིན་དུ་ཤ་མོག་རླངས་པ་
འཚུབ་འཚུབ་མོག་ཀྲུ་གང་འཁྱེར་ཡོང་སྟེ་ཁོང་གཉིས་ཀྱི་མདུན་དུ་བསྐྱལ། རྒད་
པོ་ཉི་མས་ཤ་མོག་ལྔ་དྲུག་ཅིག་བཟས་རྗེས་ཨམ་ཕྲག་ནས་གཟེངས་བསྟོད་དར་
གོས་དང༌། བྱ་དགའི་དངུལ་བླུགས་པའི་ཤོག་ཆག་བཏོན། ཤོག་ཆག་ནང་སྒོར་
ཉིས་སྟོང་ཏག་ཏག་ཡོད་པས་རྒད་པོས། “ཅོག་ཚེ་རིང༌། ང་རང་མི་གཅིག་ལ་
དངུལ་འདི་འདྲ་དགོས་རྒྱུ་གང་ཡོད། དངོས་གནས་ཡིན། དངུལ་འདི་འབྱུང་
རྐྱེན་བཤད་ན་ཁྱེད་གཉིས་ཀྱི་ཁ་གདན་བརླག་པ་དེ་རེད། དངུལ་འདི་ཁྱེད་
གཉིས་ཀྱིས་ ཉར་རོགས། རྗེས་སུ་ཁ་སྣོན་བརྒྱབ་ནས་ཁ་གདན་གསར་པ་ཆ་
གཉིས་ཙམ་ཞིག་ཉོས་དང་”ཞེས་ཟེར། །
རྒད་པོ་ཚེ་རིང་གིས་སྐད་ཆ་དེ་དག་ཐོས་འཕྲལ། “འོ། འདི་འདྲ་ཡོང་གི་
མ་རེད། དངུལ་འདི་དག་གཞན་དང་འདྲ་གི་མ་རེད། ང་ཚོས་རང་དགར་
བེད་སྤྱོད་གཏོང་མི་ཉན། ངས་གཅིག་བཤད་ཆོག གལ་སྲིད་ཅོག་ཉི་མ་རང་ལ་
དངུལ་གྱིས་དགོས་པ་ཆེ་བ་མེད་ན་དངུལ་དེ་དག་འོན་ལྷུགས་སློབ་གྲྭར་ཞལ་
འདེབས་སུ་ཕུལ་ན། ”ཞེས་བཤད་མཚམས་རྒད་པོ་ཉི་མས་“འོ་རྫི། ཅོག་
རང་ལ་གྲོས་འགོ་ཡག་པོ་འདི་འདྲ་འདོན་རྒྱུ་འདུག་གཱ། ད་འོ་ན་དེ་རང་གྱིས།
258



ཇ་ཁང་ནང་གི་ཉེན་རྟོག་པ།
་་་་་
སང་ཉིན་ང་ལ་རོགས་པ་གྱིས་དང་། དངུལ་འདི་དག་འོན་ལྐུགས་སློབ་གྲྭར་
སྐྱེལ་བར་འགྲོ་གི་ཡིན་”ཞེས་བཤད། སྐབས་དེར་རྒད་མོ་དཔལ་སྐྱིད་ཀྱིས་ཀྱང་
མནོ་བསམ་ཞིག་བཏང་། བློ་མཐུན་པའི་རྣམ་འགྱུར་ སྟོན་བཞིན་དུ་ “ཁྱེད་
གཉིས་ཀྱི་ཇུས་དེ་ཡག་པོ་འདུག ཡིན་ནའི་ང་ལའང་བསམ་ཚུལ་ཞིག་ཡོད།
དེང་སང་རྒན་ཡོལ་ཞུས་པའི་རྒན་འཁོགས་ཁག་གཅིག་གིས་དངུལ་བསགས་
ནས་དགེ་འདུན་པར་འགྱེད་རྒྱག་པ་དང་། མང་ཇ་མང་ཐུག་གཏོང་བ་སོགས་
བྱེད་ཀྱི་འདུག་གཱ། ད་ཆ་ང་ཚོ་ཡང་འཆི་རྒྱུ་མ་གཏོགས་ལས་ཀ་ཚང་མ་ཚར་བ་
འདྲ་པོ་ཆགས་ཡོད། བྱས་ཙང་ཅོག་ཉི་མ་རང་གི་བླ་གཟའ་འཁེལ་བ་ཞིག་ལ་
བཀྲ་ཤིས་དགོན་པའི་དགེ་འདུན་པར་བསྙེན་བཀུར་ཞུ་བའི་བྱ་བ་ཞིག་སྒྲུབ་ན་
སྙམ་གྱི་འདུག ཧི་ཧི། དངོས་གནས་བྱས་ན་དངུལ་དེ་དག་ཅོག་ཉི་མའི་ཡིན་
པས་ང་ལ་ཇུས་གཏོགས་མེད། ཡིན་ནའི་ང་ཚོ་དགའ་ཉེ་ཡིན་པས་ ༤ ཕོ་རབ་
གཅིག་གི་བློ་རྩེ་ལས་ཕོ་འབྲིང་གསུམ་གྱི་གྲོས་བསྡུར་དགའ་”ཟེར་བ་རེད། གྲོས་
འགོ་འདི་འདྲ་ཞིག་བཏོན་པར་སྐྱོན་མི་འདུག་གཱ”ཞེས་བཤད་པས་རྒད་པོ་ཉི་
མས་“འ་རྫི། དཔལ་སྐྱིད་རང་དེ་འདྲ་ཤོད་རྒྱུ་གང་ཡོད། ངའི་འཚོ་བར་དཀའ་
ངལ་མེད་པས་བྱ་དགའི་དངུལ་འདི་བེད་སྤྱོད་མ་འཛོལ་བ་ཞིག་བྱེད་རྒྱུ་གལ་ཆེན་
པོ་རེད་”ཅེས་ཟེར།
རྒད་པོ་ཚེ་རིང་གིས་དེ་མ་ཐག་ཏུ། “འོ། ཡོང་གི་མ་རེད། མི་ཁ་ཤས་
ཀྱིས་བྱེད་པའི་ལས་ཀ་འདྲ་ཆགས་པོ་དེ་འདྲར་ང་ཚོས་ལད་ཟློས་བྱེད་རྒྱུ་གང་
ཡོད། ཆོས་ཟེར་བ་དེ་དོན་དམ་དུ་འགྲོ་བ་མིའི་བདེ་སྡུག་ལ་བསམ་བློ་གཏོང་རྒྱུ་
དང༌། བསམ་བློ་བཏང་བ་དེ་ལག་བསྟར་བྱེད་དགོས་ པ་ དེ་ རེད། མ་གཞི་
དཔལ་སྐྱིད་རང་གིས་བཤད་པ་ལྟར་དངུལ་དེ་དག་ཅོག་ཉི་མའི་ཡིན་པས་ཆོག་
གིས་གང་བྱས་རེད། ཡིན་ནའི་ངའི་བསམ་ཚུལ་བྱས་ན་ད་གིན་སྔོན་ལ་བཤད་
པ་དེ་རང་ལས་ཡག་པ་གང་ཡོད། འཇིག་རྟེན་འཚོ་བའི་ནང་ཕྱི་གོས་ནང་ཟས་
ཀྱིས་ཕོངས་ པའི་དཀའ་ངལ་ཆེན་པོ་དེ་དགེ་འདུན་པར་འཕྲད་མི་འདུག་གཱ།
259



ཉམ་ཆུང་བུ་མོའི་ལས་དབང་།
\ གལ་སྲིད་དགེ་འདུན་པར་འཕྲད་པའི་དབང་དུ་བཏང་ནའང་སྡུག་བསྲན་ཐེག་
ཐུབ་ཀྱི་རེད། གང་ཡིན་ཟེར་ན་ཁོང་རྣམ་པས་འདུས་བྱས་ཐམས་ཅད་མི་རྟག་
པ་དང། ཆོས་ཐམས་ཅད་སྟོང་ཞིང་བདག་མེད་ཡིན་པར་དགོངས་པ་བཞེས་
ནས་ཟས་གོས་ཀྱིས་ཕོངས་པར་གདུང་བ་གནང་གི་མ་རེད་”ཅེས་བཤད་པས་
རྒད་པོ་ཉི་མས་“ཧིན། དངོས་གནས་ཤོད་རྒྱུ་བྱུང་། ཁྱོད་རང་གིས་དེ་འདྲ་ག་
ནས་ཤེས་བྱུང་དཱ་”ཞེས་བཤད། ཚེ་རིང་གིས། “ མཐོང་ཆུང་མ་བྱེད་ ཅིག
ངས་དེ་སྔ་དེ་འདྲ་མ་ཤེས་ཀྱང་ད་ལྟའི་ཤེས་བྱ་དེ་ཚོ་ང་ཚོའི་སྒོ་རའི་ནང་གི་སྤོ་རྨོ་
ཚོས་རྟག་ཏུ་ཤོད་ཀྱིན་འདུག་པས་རྦད་དེ་རྣ་བར་འཇགས་ཤག ད་སྔོན་ལ་ཉོན་
ཨ། ད་གིན་གྱི་སྐད་ཆའི་མཇུག་འགྲིལ་ཚར་མ་སོང་། འོན་ལྐུགས་དེ་ཚོ་དབང་
པོ་ཉམས་ནས་མིའི་ཕྱེད་ཀ་ལྟ་བུར་གྱུར་པ་མ་ཟད། མང་པོ་ཞིག་ཕ་མ་དང་བྲལ་
བའི་དྭ་ཕྲུག་རེད་འདུག་གཱ། དེ་ཚོར་ཕན་པ་ཏོག་ཙམ་སྒྲུབ་ཐུབ་ན་“ཆོས་ཀྱི་
སྙིང་པོ་གཞན་དོན་སྒྲུབ་ལེ་རེད་”ཅེས་ཟེར་བ་དེ་དོན་ལ་གནས་པ་རེད་ལ་སྤྱི་
ཚོགས་རིང་ལུགས་ཀྱི་མེས་རྒྱལ་ཁྱིམ་ཚང་ཆེན་པོའི་ནང་སྤྱི་དམངས་ཤིག་གིས་
སྒྲུབ་འོས་པའི་འོས་འགན་ཡང་འཁུར་ཐུབ་པ་རེད་ཅེས་དབུགས་ཐེངས་གཅིག་
ལ་བཤད།
རྒད་པོ་ཚེ་རིང་གིས་ཆོས་དང་འཇིག་རྟེན་གཉིས་ཐད་ནས་ཁུངས་གཙང་
བའི་རྒྱུ་མཚན་མང་དག་ཅིག་བཤད་པས་རྒད་པོ་ཉི་མ་ཧ་ཅང་མོས་པོ་བྱུང་ཞིང་།
བྱ་དགའི་དངུལ་དེ་དག་འོན་ལྐུགས་ཚོར་ཞལ་འདེབས་རྒྱག་རྒྱུར་ཐག་བཅད་
ནས་དེ་མིན་གླེང་མོལ་བྱེད་ཀྱིན་མཚན་མོའི་ཆུ་ཚོད་བཅུ་པའང་ཡོལ། རྒད་པོ་
ཉི་མས་“ད་ང་རང་ཕྱིན་ན་མ་གཏོགས་ཕྱི་པོ་ཆགས་འདུག་”ཅེས་བཤད་པ་དང་
ཚེ་རིང་གིས་ཀྱང་ཨལ་སྟོང་རྒྱག་བཞིན་“ཉིན། སྡོང་རྒན་རྩ་བ་མང༌། མི་རྒན་
སྐད་ཆ་མང་ཟེར་བ་བདེན་པ་རེད། སྐད་ཆ་མཚམས་མ་བཞག་ན་རྫོགས་རྒྱུ་མི་
འདུག ད་ངས་ཅོག་ཉི་མར་ཨུ་ཚུགས་མི་བྱེད་”ཅེས་རྒད་པོ་ཉི་མ་ཁྱིམ་དུ་ལོག་
རྒྱུར་སྐྱེལ་མ་བྱས། ཚེ་རིང་བཟའ་ཚོས་སྒོ་འགྲམ་ནས་བདལ་གཏོང་འཇིབ་ཆུང་
260



ཇ་ཁང་ནང་གི་ཉེན་རྟོག་པ།
ཞིག་གླས་ཏེ་དེའི་ནང་ཉི་མ་སྡོད་བཅུག་སྟེ་བདལ་གླ་སྒོར་བཅུ་ཡང་སྔོན་ལ་སྤྲད།
འཇིབ་ཆུང་ཐོན་པ་དང་སྦྲགས་རྒད་པོ་ཚེ་རིང་གིས་འཇིབ་ཆུང་གི་རྒྱབ་ངོས་སུ་
སྦྱར་བའི་ཨང་རྟགས་ལ་བལྟས་རྗེས།“ 7804 རྨོ་བོ། 7804 ཨང་ཀི་དེ་ངེས་པ་
གྱིས་ཤོག རྐྱེན་ངན་ཟེར་བ་དེ་ག་འདྲ་བྱས་ནས་ཡོང་མིན་མ་ཤེས་”ཞེས་བཤད་
པས་རྒད་མོ་དཔལ་སྐྱིད་ཀྱིས། “འོ་རྫིས། སྤོ་བོ་རང་རྣམ་རྟོག་ངན་པ་མ་སློང་”
ཞེས་བཤད་རྗེས་ཁོང་གཉིས་ཁྱིམ་དུ་འཛུལ།
དེ་ནས་ཉིན་ཤས་རིང་སྤྱི་ཚོགས་ཐོག་སྤོ་བོ་ཉི་མ་ཟེར་བ་ཞིག་གིས་རྐུན་པོ་
ཡོན་ཏན་འཕྲིན་ལས་ཟེར་བ་ཞིག་འཛིན་བཟུང་བྱེད་རྒྱུར་ཇ་ཁང་དུ་ཡོང་ནས་
ཁུངས་སྣེ་ བཏོན་ པའི་སྐོར་ གྱི་གསར་ འགྱུར་དེ་གཅིག་བཤད་ བརྒྱ་དང་ བརྒྱ་
བཤད་སྟོང་ལ་ཁྱབ་པ་དང་། གངས་སྐྱིད་ཇ་ཁང་གི་ཇ་པ་ཚོའི་བགྲོ་གླེང་གི་
བརྗོད་དོན་གཙོ་གྲས་སུ་གྱུར་ཅིང་། ཇ་པ་མང་པོ་ཞིག་གིས་སྤོ་བོ་ཉི་མས་ཉེན་
རྟོག་ པར་ གཞོགས་ འདེགས་ བྱས་ པའི་ བྱ་ སྤྱོད་ ལ་ མཐེ་ བོང༌ བསྒྲེངས་ ནས་
བསྔགས་བརྗོད་བྱས། རྒྱུན་གཏན་ཇ་ཁང་དེར་ཉིན་གཅིག་ཀྱང་མ་ཆད་པར་
ཡོང་མཁན་རྒན་འཁོགས་ཚོགས་ཆུང་ཞིག་ཡོད་པའི་ཁྲོད་བསྟན་དར་ཟེར་བ་སྨྲ་
ར་ཡང་དཀར་པོར་གྱུར་ཏེ་ཇ་པ་ཚོས་རྒྱུན་དུ་ཀུ་རེའི་ངང་“ རྫབ་ཆེན་ཨ་ར་
དཀར་པོ་”ཞེས་བརྗོད་ཡུལ་ཞིག་ཡོད་པ་དེ་ནི་སྨྲ་ལྕེ་བདེ་ལ་དྲན་རྒྱུ་རྒོད་པོ་ཞིག་
ཡོད་ཅིང་། དོན་གནད་གང་ལའང་དེ་དང་འབྲེལ་ཆགས་པའི་སྒྲོ་འདོགས་བྱས་
ནས་སྒྲུང་གཏམ་ཐུང་ངུ་བཟོ་མཁན་ཞིག་ཡོད་པ་དེས་ “ཧེ། གྱོང་པོ་རེད་དཱ།
དངོས་གནས་རྒན་འཁོགས་ཟེར་མཁན་འདིར་མཐོང་ཆུང་ག་ནས་བྱེད་ ཉན།
འཚོ་བའི་ཉམས་མྱོང་གི་སྡོང་རྒན་ཞིག་རེད་པཱ། ད་ང་ཚོས་སྤོ་བོ་ཉི་མ་ལགས་
ཟེར་བ་དེ་ལ་དོན་དང་མཐུན་པའི་མིང་ཞིག་འདོགས་དགོས་རེད་དཱ། ཚང་མས་
དགོངས་པ་བཞེས་ནས་གསུངས་དགོས་”ཞེས་བཤད། །
དེར་འདུས་པའི་རྒན་འཁོགས་ཚོས་“མིང་ག་རེ་འདོགས་དགོས་རེད་དམ།
མིང་ལ་ ཉི་ མ་ ཟེར་བཞིན་དུ་ད་ཡང་ ཟླ་བ་ཟེར་དགོས་རེད་ པས་” ཞེས་དང༌།
261
to
ir



ཉམ་ཆུང་བུ་མོའི་ལས་དབང་།
ཡང་རྒན་འཁོགས་འགའ་རེས་“སྐད་ཆ་རྫོགས་ཐག་ཆོད་པའི་གྲོས་བསྡུར་རང་
རེད་”ཅེས་ཟེར། རྒན་པོ་མཁྱེན་རབ་དབང་རྒྱལ་ཟེར་བ་དེས་ཇ་ཚ་འཐུང་རྒྱག་
བཞིན་ཐ་མག་གི་དུ་བ་ཡང་ཁྱུར་མིད་གཏོང་བ་ལྟར་རྡུབ་ཅིང་བསམ་བློ་ཡང་
ཡང་བཏང་རྗེས་“ཚང་མས་ཉོན་ཨ། ངས་གཅིག་དྲན་སོང་། སྤོ་བོ་ཉི་མ་ཟེར་
བ་དེ་ལ་“སྤོ་བོ་སྦི་སིར་” ཞེས་བཏགས་ན་གྲུང་ཤ་དོད་པའི་གཞོན་པའི་གཟུགས་
བརྙན་འཆར་གྱི་མི་འདུག་གམ་ཞེས་ཟེར། སྐབས་དེར་སྤོ་བོ་བསྟན་དར་གྱིས་
“འོ་ཡཱ། མཁྱེན་རབ་དབང་རྒྱལ་རང་གིས་ཇ་པའི་ཚོགས་ཆུང་ལ་ཞུགས་ནས་
གྲོས་དོན་ལ་འགན་འཁུར་བ་དེ་ཡག་པོ་ཞེ་དྲག་འདུག ཡིན་ནའི་ཁྱོད་རང་གིས་
བཏགས་པའི་མིང་དེ་ཏག་ཏག་བསྡད་མ་སོང་། སྤོ་བོ་སྦི་སིར་ཟེར་ན་བསྟོད་
བསྔགས་བཏང་བའི་མིང་འདྲ་པོ་མི་འདུག བྱུང་མ་སོང་” ཞེས་མགོ་གཡུག་
གཡུག་བཏང་། སྤོ་བོ་རབ་བཟང་གིས་ཀྱང་མིང་འདོགས་སྟངས་དེར་མ་འདོད་
པའི་རྣམ་འགྱུར་སྟོན་བཞིན་དུ་“ད་ག་རེད། མིང་འདི་སྤོ་བོ་ཉི་མར་བཏགས་ན་
ག་ནས་འཚམ། མིང་དེ་ཁའི་སོ་བུད། རྐུབ་ཀྱི་འདོམས་ཤོར་ཡང་ད་དུང་བུ་
མོའི་རྐུབ་ལ་མིག་རྫིག་རྫིག་བྱེད་མཁན་ཁྱེད་རང་ལྟ་བུར་འཚམ་པོ་ཡོག་རེད་”
ཅེས་བཤད་པས་ཚང་མ་གད་མོ་ཆེན་པོ་ཤོར། དེ་ནས་རྒན་པོ་བཀྲ་ཤིས་ཀྱིས་
“ད་གང་ལྟར་སྤོ་བོ་ཉི་མ་ཟེར་མཁན་དེར་བསྟན་དར་ལགས་ཁྱེད་རང་གིས་འོས་
པ་ཞིག་ཐོགས་དང་”ཞེས་ཟེར། བསྟན་དར་གྱིས་རང་ཉིད་རྒན་འཁོགས་ཚོའི་
ཁྲོད་ནས་རིག་པ་སྤྱང་ཤོས་ཡིན་པའི་ཁེངས་རློམ་བྱེད་ཀྱིན་“ཡ། ད་འོ་ན་ངས་
གཏན་འཁེལ་ཐུབ་པའི་མིང་ཞིག་བཏགས་ཆོག སྤོ་བོ་ཉི་མ་ཟེར་བ་དེ་ང་ཚོ་
དང་འདྲིས་གཤིབ་མེད་ནའང་ཁོང་གི་བྱ་སྤྱོད་ལ་བསམས་པ་ཙམ་གྱིས་མིང་
འདོགས་བདེ་པོ་ཞེ་དྲག་འདུག་གཱ། “ཇ་ཁང་ནང་གི་ཉེན་རྟོག་པ་”ཞེས་ཟེར་ན་
ག་འདྲ་འདུག་གམ”ཞེས་བཤད།
ཚང་མས་“བྱས་ཙང་། ང་ཚོའི་སེམས་ལའང་མིང་དེ་འདྲ་ཞིག་བཏགས་
ན་འཚམ་ཤོས་རེད་སྙམ་བྱུང་།” སྤོ་བོ་བསྟན་དར་གྱིས་ “ཞོག་ཨཱ། ཁ་བདེ་པོ་
262



ཇ་ཁང་ནང་གི་ཉེན་རྟོག་པ།
ཡོང༌། འོ་ན་ཁྱོད་ཚོས་ད་ལྟ་ངས་མ་བཤད་གོང་དྲན་པ་འཐོར་བ་ལྟར་བསྡད་
ནས་མིང་དེ་མ་བཏགས་པ་གང་ཡིན། ཇ་ཐུག་རྒྱགས་ཚད་འཐུངས། སྐྱག་
གཅིན་གཏོང་རྒྱུ་ལས་ཤེས་ཀྱི་མེད་པས་ད་དུང་སྐད་ཆ་མང་པོ་ཡོང་”ཞེས་བཤད་
པས་ཚང་མ་ཅི་ཟེར་མེད་པར་ཕར་ལྟ་ཚུར་ལྟ་བྱེད་ཀྱིན་ལུས། དེ་ནས་ཉིན་ཤས་
སོང་མཚམས་སྤོ་བོ་ཉི་མ་ལགས་གཅིག་གིས་གཅིག་ལ་ངོ་སྤྲོད་བྱས་པས་མི་ཕལ་
ཆེ་བས་ངོ་ཤེས་མཁན་དུ་གྱུར་པ་མ་ཟད། མིང་ལ་“ཇ་ཁང་ནང་གི་ཉེན་རྟོག་
པ་”ཞེས་པ་དེའང་གང་མྱུར་ཁྱབ་སྟེ་རེ་ཞིག་སྤོ་བོ་ཉི་མ་ཡང་སྤོབས་ཉམས་ལྡན་
པ་གྱུར། །
སྤོ་བོ་ཉི་མར་ཇ་ཁང་ནང་དུ་མ་ཟད། ཕྱི་ལོགས་སུ་འགྲོ་སྐབས་ཀྱང་ངོ་
ཤེས་པ་ཁག་གཅིག་གིས་སྔར་བཞིན་མིང་ནས་མ་འབོད་པར་“ཇ་ཁང་ནང་གི་
ཉེན་རྟོག་པ་ལགས་”ཞེས་འབོད་ཀྱི་ཡོད་པས་རྒད་པོས་“ཇ་ཁང་ནང་གི་ཉེན་
རྟོག་པ་”ཟེར་བ་དེར་བསམ་བློ་ཡང་ཡང་གཏོང་དགོས་པར་གྱུར། ཁོང་གིས་
སྐབས་རེ་རང་ཉིད་ནི་རྒན་རྒོན་གཞན་དང་མི་འདྲ་བར་སྤྱང་གྲུང་འཁྱུག་གསུམ་
ལྡན་པའི་ཉེན་རྟོག་པ་དང་འདྲ་བ་འདུག་ཅེས་པ་དེ་སྤོབས་པ་བྱེད་རིན་ཆོག་པ་
ཞིག་རེད་སྙམ་པ་དང༌། ཡང་སྐབས་རེ་གཞན་སུ་ལའང་མ་ཐོགས་པའི་མིང་
ཁྱད་མཚར་པོ་དེ་མི་ཚོས་མ་འདོད་པར་བཏགས་པ་ཞིག་མིན་ནམ་སྙམ་ནས་ཐེ་
ཚོམ་ཟ། ལྷག་པར་དུ་ཐེངས་གཅིག་སྤོ་བོ་ཉི་མ་ཇ་ཁང་དུ་སོང་ནས་རྒྱུས་མངའ་
ལྟ་བཞག་མིག་ལམ་དུའང་འཆར་མ་མྱོང་བའི་ཇ་པ་ཚོ་གཅིག་གི་འཁྲིས་སུ་བསྡད་
ནས་ཇ་འཐུང་སྐབས་སྐྱེས་པ་ཞིག་གིས་“ད་ཡིན་ན་སྤྱི་ཚོགས་འདི་ལ་ལྟ་བཟོ་མི་
འདུག་གཱ། དོན་དག་ནི་ཆེ་ཆུང་ག་འདྲ་ཞིག་སྤྱོད་དགོས་ཀྱང་ངོ་ཤེས་པ་འཚོལ་
དགོས་ཀྱི་འདུག་”ཅེས་ཟེར། ཡང་ཇ་འཐུང་རོགས་གཞན་ཞིག་གིས་“ཡིན་དང་
ཡིན། ག་ས་ག་ལ་ལྟག་སྒོ་བརྒྱུད་དགོས་རེད་པཱ། དཔོན་པོ་གྲོད་ཆེན་པ་དེ་ཚོས་
ག་ཚོད་བཟས་ཀྱང་རྒྱགས་རྒྱུ་མེད་པས།.. ”སྐད་ཆ་ཤོད་མཚམས་དེར་ཡང་
ཇ་པ་ཞིག་གིས་“ད་ཇ་འཐུང༌། སྐད་ཆ་དེ་འདྲ་ཤོད་པ་ལས་སོ་སོའི་ལས་ཀའི་
263



ཉམ་ཆུང་བུ་མོའི་ལས་དབང་།
སྐོར་བཤད་ན་དགའ། གོ་ཐོས་ལ་ཇ་ཁང་འདིའི་ནང་སྐད་ཆ་མང་དྲགས་ན་
ཁྲིམས་ལ་སྦྱར་གྱི་ཡོད་པ་འདྲ། ཁྱེད་ཚོས་ཤེས་མ་བྱུང་ངམ། ཇ་ཁང་ནང་གི་
ཉེན་རྟོག་ པ་ ཟེར་ བ་ དེ་ སྤོ་ བོ་ ལགས་ སྐད་ ཆ་ ལྐོག་ ཉན་བྱེད་མཁན་ ཞིག་ ལ་
བཏགས་པའི་མིང་རེད་ཟེར་གྱི་འདུག གཅིག་བྱས་ན་ད་ལྟ་ཁྱོད་ཚོས་བཤད་པ་
དེ་ཚོ་རྒད་པོ་དེས་ཐོས་ཚར་ཡོད་ཀྱི་རེད” ཅེས་བཤད། སྐབས་དེར་སྐྱེས་པ་
གཞན་དེས་“ཧིན། ངས་སྐད་ཆ་དེ་འདྲ་ཞིག་བཤད་པ་གོ་ཡང་གོ། ལྟག་སྒོ་
བརྒྱུད་མཁན་གྱིས་བརྒྱུད་ཤག་ཤག་དང་། དཔོན་པོ་གྲོད་ཆེན་པ་ཚོས་ལེན་ཤག་
ཤག་དེ་ནི་དོན་དངོས་རེད་པཱ། ཡག་ཤོས་བྱུང་ན་དཔོན་པོ་དེ་ཚོས་ང་ཚོའི་
སེམས་ནང་གི་སྐད་ཆ་དེ་ཚོ་གོ་རོགས་བྱས་ན་དེ་ལས་དགའ་བ་མེད། ཁོ་ཚོས་
འགྱིང་ཉམས་ཇི་ཙམ་བཏོན་ཡང་སྤྱི་དམངས་ཀྱི་ལྟ་སྟངས་ག་འདྲ་ཞིག་ཡོད་མིན་
ཤེས་ན་དེ་ལས་ དགའ་ བ་ ཅི་ ཡོད་ཨཱ་” ཞེས་བཤད། ཡང་ སྐྱེས་ པ་ ཞིག་ གིས་
“དཔོན་པོ་ཚང་མ་ཟ་སྒོ་ཟ་མཁན་གྲོད་ཆེན་པ་ཡིན་མདོག་མེད། རྒྱུག་པ་ལེབ་
རྡུང་གི་སྐད་ཆ་བཤད་ནའང་འཚམ་པོ་ཨེ་ཡོད་”ཅེས་ཟེར་བས་དེའི་ལན་དུ་སྐྱེས་
པ་དེས་“ངའི་སྐད་ཆ་དེས་མ་ཁྱབ་པ་རྩ་བ་ནས་མེད། དཔོན་པོ་ཁག་གཅིག་ད་
ལྟ་ཟ་སྒོ་ཟ་མཁན་མིན་ཡང་མ་བཟས་པར་བསྡད་པ་མ་རེད་ད། ཟ་རྒྱུའི་དབང་
ཆ་དང་གོ་སྐབས་མ་འཕྲད་པས་བྱས་པ་རེད། གལ་སྲིད་གོ་སྐབས་འཕྲད་ན་“ཁྱི་
ཤ་ལ་མ་དགའ་བ་མེད་”པའི་དཔེ་ལྟར་རེད། མི་ཟ་བ་ག་ནས་སྲིད་”ཅེས་བཤད།
ཁོ་ཚོས་སྤོ་བོ་ཉི་མ་འཁྲིས་སུ་ཡོད་རུང་ངོ་ཤེས་ཀྱི་མེད་པར་དེ་ལྟར་བཤད་
པ་དེ་སྤོ་བོ་ཉི་མས་གོ་རྗེས་སེམས་ནང་རང་ཉིད་མི་ཚང་མས་དོགས་ཟོན་བྱེད་
ཡུལ་ཞིག་ཏུ་གྱུར་པ་མིན་ནམ་སྙམ་ནས་སེམས་སྐྱིད་པོ་གཏན་ནས་མ་བྱུང༌། ཇ་
གྷི་ལ་སི་གང་ཚ་འཐུང་བརྒྱབ་མ་ཐག་ཇ་རིན་སྤྲད་ཐོག་རྐུབ་བཀྱག་ནས་ལངས་
རྩིས་བྱས་པས་ན་སྐབས་དེར་སྔོན་ཆད་ལས་ཁུངས་གཅིག་ཏུ་སྡོད་མྱོང་བའི་རྒད་
པོ་སྙན་གྲགས་མདུན་ཕྱོགས་ནས་ཡོང་བ་དང་། “ཝ་ཡེ། ཅོག ག་པར་འགྲོ་
རྩིས་ཡོད་ནཱ་”ཞེས་ཟེར། སྤོ་བོ་ཉི་མས་“སྙན་ གྲགས་རེད་འདུག་ག ང་ད་
264



ཇ་ཁང་ནང་གི་ཉེན་རྟོག་པ།
ནངས་ནས་ཡོང་བ་ཡིན། ད་ཁྲོམ་ལ་ཚལ་ཞིག་ཉོ་བར་འགྲོ་དགོས་ཡོད་” ཅེས་
བཤད་པས་སྙན་གྲགས་ཀྱིས་ “འོ་ཡ། ད་ཏོག་ཙམ་སྡོད་དང་། མཉམ་དུ་ཇ་
དཀར་ཡོལ་གང་འཐུང་དང༌། མི་གཅིག་ལ་ཚལ་ཉོས་ནས་བཟོ་རྒྱུ་ག་རེ་ཡོད།
ཉིན་དགུང་ཞལ་ལག་ངས་བཀྱག་ཆོག་” ཅེས་བཤད་དེ་ཁོང་གཉིས་སྔ་རྒྱུས་ད་
རྒྱུས་བཤད་ནས་ཆུ་ཚོད་ཕྱེད་ཀ་ལྷག་ཙམ་བསྡད། ཁོང་གཉིས་སྐད་ཆ་གཏོང་
རིང་སྙན་གྲགས་ཀྱིས་ སྤོ་བོ་ཉི་མར་ “ ཅོག་” ཅེས་དང༌། ཡང་སྐབས་འགར་
“ཅོག་ཉི་མ་” ཟེར་བ་ལས་“ཇ་ཁང་ནང་གི་ཉེན་རྟོག་པ་”ཞེས་གཏན་ནས་མ་
འབོད་སྟབས་རྒད་པོའི་སེམས་ལ་སྙན་གྲགས་ཁོས་མིང་དེ་ཤེས་ཀྱི་མེད་པ་འདྲ་
སྙམ། །
དབྱར་གསུམ་ཕ་མ་འདྲ་བའི་ནམ་ཟླ་སྐྱིད་པོ་དེ་སྣང་བ་མེད་པའི་ངང་ཕར་
ལ་འདས། སྐབས་འགར་ནམ་མཁར་དཀྲིགས་པའི་ཆུ་འཛིན་གྱིས་སྦྲང་ཆར་
འབེབས་པར་གྲབས་ཀྱང་དུས་ཀྱི་དབང་གིས་སྟོན་ཆར་སྔོན་མོ་ས་གཞིར་འཚེར་
སྣང་བྱེད་པ་ལྟར་ཆར་ཐིགས་འགའ་བབས་འཕྲལ་ས་འཛིན་གྱི་རྩེ་མོ་འགྲིམས་
ནས་སྟོན་གྱི་རང་མདངས་མངོན་པར་བྱས། གཡུ་ལྟར་སྔོ་བའི་ལྷ་སའི་ལྷོ་ངོས་
ཀྱི་སྤང་རི་དག་ལ་དལ་བུས་གསེར་ཞུན་བྱུག་འདྲའི་མདངས་ལ་འགྱུར་ཞིང་།
ཕྱོགས་གང་སའི་ལྗོན་པའི་འདབ་མ་ཐ་ཐོར་ཞིག་སེར་སྐྱར་གྱུར་ཏེ་ས་ལ་ལྷུང་
བའི་ཉིན་ཞིག་གི་ཕྱི་དྲོ་སྤོ་བོ་ཉི་མས་འཆར་ཅན་ལྟར་གླིང་སྐོར་དུ་སོང་། རྒད་པོ་
གླིང་སྐོར་ཤར་རྒྱུད་དུ་སླེབས་སྐབས་དེ་གར་གངས་ཆབ་ཀུང་སི་ཞེས་པའི་སྒོ་རའི་
མདུན་དུ་དར་ཚོན་ལྷབ་ལྷུབ་གཡོ་ཞིང་། ལྒང་ཕུག་ཆེན་པོ་བཅུ་གྲངས་ནམ་
མཁར་ལྡིང་བའི་ཐོག་དེའི་འདབས་སུ་བསྒར་བའི་དར་དཔྱང་དམར་པོའི་ཐོག་
“རྒྱ་ཆེའི་འཛད་སྤྱོད་པ་རྣམས་ལ་བཀའ་དྲིན་འཇལ་”ཞེས་དང་། “འཛད་སྤྱོད་
པ་ཚོ་བཀྲ་ཤིས་བདེ་ལེགས་”ཞེས་པ་སོགས་འཛད་སྤྱོད་པར་གུས་སེམས་མཚོན་
པ་དང་། རྟེན་འབྲེལ་ཞུ་བའི་སྨོན་ཚིག་བྲིས་ཡོད་ཅིང་། མི་ཚོགས་འདུ་ལོང་ཆེ་
བས་འཁྲུག་ཆ་དོད་པོ་ཡོད། རྒད་པོ་ཉི་མ་དེ་གར་སླེབས་སྐབས་ཀུང་སི་དེས་
265



ཉམ་ཆུང་བུ་མོའི་ལས་དབང་།
མང་པོའི་ཁྲོད་ནས་ཉུང་ཤས་ཡོད་པའི་བྱ་དགའི་འཛིན་ཤོག་འཚོང་གི་ཡོད། མི་
ཁག་གཅིག་གིས་སྒོར་ཉིས་སྟོང་བྱས་པའི་བརྙན་འཕྲིན་དང༌། སྒོར་ཆིག་སྟོང་ལྔ་
བརྒྱ་བྱས་པའི་འཁྱགས་སམ། སྒོར་ཆིག་སྟོང་བདུན་བརྒྱ་བྱས་པའི་དྲོད་གཏོང་
འཕྲུལ་ཆས་སོགས་བྱ་དགའི་དངོས་པོ་མཐོང་རྗེས་འགྲམ་ཆུ་ལྡང་བཞིན་དུ་སྒོར་
གཉིས་རེ་བྱས་པའི་འཛིན་ཤོག་བརྒྱ་ཕྲག་ཉོས་ནས་བྱ་དགའ་མ་དོན་ཡང་ད་དུང་
རླུང་རྟ་ཆེན་པོ་རྒྱུག་ཨེ་ཡོང་སྙམ་ནས་འཛིན་ཤོག་ཉོ་བར་བྲེལ། ཡང་མི་ ཤས་
ཀྱིས་དབུགས་རིང་ཕྱུངས་བཞིན་“ཨ་ཕའི་རོ། སྒོར་ཆིག་སྟོང་ཆུ་ལ་བསྐྱུར་བ་
དང་ཁྱད་བྱུང་མ་སོང་”ཞེས་བྱ་དགའི་འཛིན་ཤོག་མ་དོན་པར་འཁང་ར་བྱེད།
ཡང་འགའ་རེས་ ཤུབ་ཤུབ་ ཏུ་ “བྱེད་སྒོ་འདི་ཚོ་ཡག་པོ་ཞིག་ ག་ནས་ ཡིན་པཱ།
གཅན་གཟན་འདི་ཚོའི་ཁ་ནས་ ཤ་ ཁྲག་ ཐོབ་ཀྱི་རེད་དམ། རྩིས་སྔ་ས་ནས་
བརྒྱབ་ཚར་ཏེ་མི་མང་ཆེ་བར་ སྟ་རེ་གཞུ་ ཐག་ཆོད་རེད་” ཅེས་དང༌། རྒད་
འཁོགས་ གཅིག་ གིས་ སྐད་ ཆ་ དེ་དག་ ཐོས་ རྗེས་ འཕྲལ་ དུ་ སྐད་ ཆ་ དེར་ཇུས་
གཏོགས་བྱས་ཏེ་ “ད་ག་རེད་ད། སྟ་རེ་གཞུ་ཐག་ཆོད་རེད། ཡོད་པཱ། ཆུ་
ངོགས་གཏམ་རྒྱུད་ཟེར་བའི་བརྙན་འཕྲིན་འཁྲབ་ཚན་ནང་དཔའ་བོ་ལི་ཁུའེ་
ཡིས་འཁྱེར་བའི་སྟ་རེ་ཆ་གཅིག་པོ་དེ་འདྲ་བ་ང་ཚོའི་མགོ་ལ་གཞུས་ནས་དྲན་པ་
འཐོར་བ་བཟོ་གི་རེད་”ཅེས་བཤད་པས་རྒྱབ་བཤད་ཤུབ་ཤུབ་ཏུ་གཏོང་མཁན་
ཚང་མ་གད་མོ་ཆེན་པོ་ཤོར། རྒད་པོ་ཉི་མས་ཟང་ཟིང་ལང་ལོང་ཁྲོད་དུ་ཕར་ལྟ་
ཚུར་ལྟ་དང་སྐད་ཆ་འདྲ་མིན་ཉན་བཞིན་དུ་འཁྱུག་ཙམ་གྱི་སྣང་བར་ཆུ་ཚོད་
གཅིག་ལྷག་ཙམ་སོང་། །
གློ་བུར་དུ་སྤོ་བོ་ཉི་མས་གཉིད་ལས་སད་པ་ལྟར་ལག་འདོགས་ཆུ་ཚོད་ལ་
ལྟ་ཙམ་བྱས་པས་ཕྱི་དྲོའི་ཆུ་ཚོད་བརྒྱུད་པའང་ཡོལ་འགྲོ་གི་ཡོད་པས་འཕྲལ་དུ་
མི་ཚོགས་ཀྱི་ཁྲོད་ནས་ཕྱིར་ཐོན་ཏེ་མུ་མཐུད་གླིང་སྐོར་ལམ་དུ་ཞུགས། རྒོད་
པོས་མུན་ པ་ མགྱོགས་ པོ་རུབ་ དོགས་ཀྱིས་གོམ་ སྟབས་ཇེ་མགྱོགས་ སུ་ བཏང༌།
ལག་ཏུ་འཁྱེར་བའི་ཕྲེང་བ་དེ་ཡང་འཁྱེར་བ་ཙམ་ལས་ཕྲེང་རྡོག་གཅིག་ཀྱང་མ་
266



ཇ་ཁང་ནང་གི་ཉེན་རྟོག་པ།
-
-
-
-
-
འཐེན་པར་སོང་མོད། འོན་ཀྱང་གླིང་སྐོར་ལྷོ་རྒྱུད་ལ་སླེབས་སྐབས་ཉི་མའི་
དམར་མདངས་རིམ་གྱིས་ཡལ་ནས་རབ་རིབ་མུན་པའི་སྣང་བ་མིག་ལམ་དུ་ཤར།
དེ་ནས་གླིང་སྐོར་ནུབ་རྒྱུད་ལ་སླེབས་སྐབས་སྤྱིར་ན་མི་གདོང་ཐུག་བརྒྱབ་ན་མ་
གཏོགས་མི་ངོ་མི་ཆོད་པའི་དུས་ལ་སླེབས་པས་ལག་པའི་ཕྲེང་བ་ཡང་ཨམ་ཕྲག་
ཏུ་བཅུག ཁ་རྐན་སྐམ་ཐག་ཐག་བྱས་པས་ལམ་ཟུར་གྱི་ཚོང་ཁང་ཆུང་ངུ་ཞིག་
གི་ས་ནས་གཏེར་ཆུ་འགྱིག་དམ་ཆུང་བ་ཞིག་ཉོས་ཤིང་། ཧུབ་གང་བཏུངས་
རྗེས་སྔར་བཞིན་མདུན་ལ་བསྐྱོད། གླིང་སྐོར་ནུབ་རྒྱུད་ལ་སླེབས་སྐབས་སྣུམ་
ནག་ལམ་ཆེན་གྱི་གཡས་གཡོན་དུ་ཡོད་པའི་ཟ་ཁང་གི་སྒོ་དང་སྒེའུ་ཁུང་གི་ཐོག་
འཕྱང་འཕྲུལ་དུ་བཀལ་བའི་གློག་ཕྲེང་གིས་འོད་ཆེམ་ཆེམ་བྱེད། སྐབས་རེ་བོད་
གཞས་དང་སྐབས་རེ་རྒྱ་གཞས་གཏོང་བའི་གླུ་སྒྲས་མཚན་མོ་ཁུ་སིམ་བུར་གནས་
དོགས་ཏེ་ཅ་ཅོ་བྱེད་པ་ལྟར་སྣང་། མཚམས་མཚམས་སུ་ཡོད་པའི་ཨར་ཁང་
ཚང་མའི་སྒོ་འགྲམ་དུ་རླངས་འཁོར་ཆེ་ཆུང་སྣ་ཚོགས་འདུས་ཏེ་འགྲེམས་ཚོང་
ཁྲོམ་ར་ ལྟར་ གྱུར་ ཅིང་། ཨར་ཁང་གི་ སྒོའི་ནང་ཡར་འཛུལ་ མར་ དོན་བྱེད་
མཁན་སྐྱེས་ཕོ་མོ་ བར་མཚམས་མི་ཆད་པ་ནི་གྲོག་མས་ཐིགས་ས་སྐྱེལ་བ་ལྟར་
མངོན། དེ་ནས་ལམ་གསུམ་མདོ་ཁ་ཞིག་ནས་ཁ་བསྐོར་ཏེ་རང་ཁྱིམ་གྱི་ཕྱོགས་
སུ་བསྐྱོད་སྐབས་དེ་གའི་བརྒྱུད་ལ་ཡོད་པའི་“སྤྲོ་སྐྱིད་ནང་མ་ཁང་”ཞེས་པའི་སྒོ་
ཁར་ཤིན་ཅང་གི་ཚོང་པ་ཤ་བསྲེགས་མཁན་ཁག་གསུམ་ཡོད་པས་ཁོང་ཚོས་བྲེལ་
འཚུབ་ངང་ཤ་བསྲེགས་ཀྱིན་ཤ་བསུར་གྱི་དྲི་ངད་སྣས་བཟོད་མི་ཐུབ་པ་བསྣམས་
ལ་དེའི་དུ་བས་གློག་འོད་ཀྱང་རབ་རིབ་བྱེད། སྤོ་བོ་ཉི་མས་མི་ཚོགས་ཟང་ཟིང་
ཆེ་བའི་ གནས་ དེ་ ལས་ མགྱོགས་ ཙམ་ སྒྲོལ་ ཕྱིར་ གོམ་ པ་ མྱུར་ པོ་ སྤོས་ ཤིང་།
གཡས་གཡོན་གྱི་མི་སུ་ལའང་དཔུང་ཟུར་ཙམ་མ་ཐེབས་པ་བྱས། འོན་ཀྱང་གློ་
བུར་དུ་རྒྱབ་ངོས་ནས་“སྤོར་ཏོ་ཤི་རྒྱུ་མེད་པ། ད་ཁྱོད་རྒྱུགས་དང”ཞེས་བརྗོད་
པ་ཙམ་དུ་སྤོ་བོ་ཉི་མས་སུ་ཡིན་ལྟ་བའི་ཁ་ཡང་སྐོར་ལོང་མ་བྱུང་གོང་ལྟག་ཁུང་དུ་
སྦི་རག་ཤེལ་དམ་སིང་སྒྲ་གྲགས་པ་ཞིག་གཞུས་འོང་བས་སྤོ་བོ་ཉི་མའི་དབུགས་
267



ཉམ་ཆུང་བུ་མོའི་ལས་དབང་།
ནག་འཐུམ་ཙམ་བྱས་པའི་སྣང་ངོར་རང་སར་འགྱེལ།
“མི་བསད་སོང་ངོ༌། མི་བསད་སོང་”ཞེས་དེ་གར་ཡོད་པའི་བུད་མེད་ཁ་
ཤས་ཀྱིས་སྐད་ཅོར་བརྒྱབ། ནང་མ་ཁང་གི་སྒོ་ནང་ལས་དེ་མུར་བདེ་སྲུང་དྲག་
ཆས་གོན་པའི་ཕོ་གཞོན་གསུམ་དོན། གཞོན་པ་གཉིས་ཀྱིས་རྒད་པོ་ཉི་མ་སློང་
རྩིས་བྱས་རུང་མགོ་ནས་ཁྲག་དམར་ཆུ་མིག་བརྡོལ་བ་བཞིན་དོན་ནས་སྟོད་ཐུང་
གི་རྒྱབ་ངོས་དང༌། སྐེའི་ནང་ཆར་པས་འཚོས་པ་ལྟར་གྱུར་པ་མཐོང་བས་ལག་
རེག་དཀའ་བ་ཤེས། ཕོ་གཞོན་གཅིག་གིས་“ཝ་ཡེ། ཁྱོད་ཚོས་སྤོ་བོ་ལགས་ཁོང་
ལ་ཤེལ་དམ་གཞུ་མཁན་མཐོང་བྱུང་ངམ། གང་དུ་བྲོས་སོང་ཨཱ་” ཞེས་སྐད་
ཐེངས་ཁ་ཤས་བརྒྱབ་པས་བུད་མེད་གསུམ་པོས་ཕར་ལྟ་ཚུར་ལྟ་བྱས་ཏེ་ཤོད་མི་
ཕོད་པའི་རྣམ་འགྱུར་སྟོན་བཞིན་གང་ཙམ་སོང་རྗེས་“མཐོང་མ་བྱུང་”ཞེས་ཟེར།
ཤ་བསྲེགས་མཁན་སྐྱེས་པ་སྨྲ་ར་རིང་པོ་བཞག་པ་དེས་“བྲོས་སོང༌། ཕོ་གསར་
གཉིས་འདུག ངོ་རིས་ལ་དོ་སྣང་ཆེན་པོ་མ་བྱུང”ཞེས་བཤད། བདེ་སྲུང་བས་
ལམ་སེང་ལག་ཁྱེར་ཁ་པར་བཏོན་ནས་“110”ལ་འཕྲལ་དུ་རྨས་མ་མྱུར་སྐྱོབ་
གནང་རོགས་ལ་ཕེབས་དགོས་ཞེས་བཤད། །
དེ་ནས་ སྐར་ མ་ ཉི་ ཤུ་ཙམ་ སོང་ རྗེས་ ཛ་ དྲག་ དུང་ བརྡ་ སྒྲོག་བཞིན་དུ་
“110”རླངས་འཁོར་དེ་གར་སླེབས་པ་དང་དུས་མཚུངས་པར་ཁ་ཆད་བྱས་པ་
བཞིན་མངགས་ གཏོང་ ཁང་ གི་ བདེ་ འཇགས་ སྐོར་ གཡེང་རུ་ ཁག་ གཅིག་ གི་
རླངས་འཁོར་ཡང་དེ་གར་སླེབས། ཉེན་རྟོག་པ་ཚོས་ཉེས་པ་ཅན་གང་དུ་བྲོས་
མིན་ཡང་མི་འདྲི་བར་རྨ་རས་དཀར་པོ་འགྲིལ་མ་ཞིག་བཏོན་ཏེ་སྤོ་བོ་ཉི་མའི་
མགོ་བོའི་རྨ་ཁར་དཀྲིས་པ་དང༌། མི་གསུམ་གྱིས་མགོ་མཇུག་ནས་བཀྱག་སྟེ་
རླངས་འཁོར་ནང་བླུགས་པ་དང་ཤར་རེར་སྨན་ཁང་གི་དོད་དྲག་ཁང་དུ་བསྐྱོད།
སྤོ་བོ་ཉི་མ་དབུགས་ལྷེམ་ལྷེམ་བྱེད་ཀྱི་ཡོད་རུང་སྨན་པ་ཞིག་གིས་ལྟ་ཙམ་བྱས་
རྗེས་“འོ་ཡ། མི་ཤི་ཚར་བ་མ་རེད་པས་”ཞེས་བཤད། ཉེན་རྟོག་པས་“ཁྱེད་
རང་ག་ རེ་ གསུང་ གི་ ཡོད་ དམ། མི་ ཤི་ ཚར་ན་འདི་གར་ སྐྱེལ་ གྱི་མ་རེད་པཱ།
268



ཇ་ཁང་ནང་གི་ཉེན་རྟོག་པ། །
དབུགས་གཏོང་གི་མི་འདུག་གམ། ཡག་པོ་བྱས་ནས་གཟིགས་དང་”ཞེས་ཟེར་
བས་སྨན་པ་དེ་ ཁ་ སྐྱེངས་བཞིན་ལས་རོགས་ གཞན་ཞིག་ལའང་འབོད་སྐད་
བརྒྱབ། །
དེ་ནས་རྨས་སྐྱོན་ཚབས་ཆེ་བའི་རྒད་པོ་ཞིག་ཡོད་པ་གཡས་གཡོན་དུ་ཡོད་
པའི་ལས་རོགས་སྨན་ པ་ཚང་མས་ ཤེས་ རྗེས་ མྱུར་དུ་དེ་ གར་འཛོམས་ ཤིང་།
སྨན་པ་ཞིག་གིས་མགོ་བོར་རྨ་རས་གསར་པ་དཀྲིས། གསོ་རླུང་སྣ་ལ་དྲངས་པ་
དང་ཁྲག་མཚམས་གཅོད་པའི་སྨན་ཆུ་སྦྱངས་ཏེ་ལག་ངར་གཡས་པའི་ཁྲག་རྩར་
དྲངས། ཉེན་རྟོག་པ་ཞིག་གིས་སྨན་པར་“ག་འདྲ་འདུག་གམ”ཞེས་དྲིས་པས་
སྨན་པས་“ད་ལྟ་ཤོད་ཚོད་མ་ཐིག མགོ་མོའི་ཀླད་ཆེན་ཡོད་སར་རྨ་ཁུང་ཆེན་པོ་
འདུག རྨས་མ་ཁྲག་ཤོར་ནས་ཡུན་རིང་ཙམ་སོང་ཙང་ད་ལྟ་ཁྲག་ཤེད་ཀྱང་ཧ་
ཅང་དམའ་པོ་ཆགས་འདུག གང་མྱུར་ཟུངས་ཁྲག་ཀྱང་ཁ་གསབ་མ་བྱས་ན་
ཡོང་བ་མི་འདུག ད་སྔོན་ལ་རྨས་མའི་ཚབ་སུས་བྱེད་ཀྱི་རེད་དམ། གཏའ་
མའི་དངུལ་ སྒོར་ ཉིས་ སྟོང་ འཇོག་དགོས་རེད་” ཅེས་ བཤད། ཉེན་རྟོག་ པ་
གཞན་ཞིག་གིས་ཁུག་མ་ལས་སྒོར་ཆིག་སྟོང་བཏོན་ནས་“ཨེམ་རྗེ་ལགས། ང་
ཚོའི་ཁྲོད་ན་སྤོ་བོ་ལགས་ཀྱི་ནང་མི་གཅིག་ཀྱང་མེད། སྔོན་ལ་སྒོར་ཆིག་སྟོང་
འདིས་འགྲིག་གི་རེད་དམ། རྨས་མ་ཉེན་ཁ་ལས་གྲོལ་རྗེས་རྩིས་གཙང་མ་རྒྱག་
ཏུ་འཇུག་རྒྱུ་ང་ཚོས་ཁས་བླངས་ཆོག་”ཅེས་བཤད་པས། སྨན་པས་“དགོངས་
པ་མ་ཚོམ། གཏའ་མ་སྒོར་སྟོང་ཕྲག་གཅིག་གིས་འགྲིག་མིན་ང་ཚོས་མི་ཤེས།
ཁྱེད་ཚོ་སྨན་ཁང་ ཞག་ སྡོད་ཁང་ལ་བཀའ་འདྲི་ཞུ་བར་ཕེབས་” ཞེས་བཤད།
ཉེན་རྟོག་པ་རྒན་གྲས་ཤིག་གིས་བསམ་བློ་གཏོང་བཞིན་གཏའ་མ་ཆ་ཚང་མ་སྤྲད་
ན་རྨས་མར་མྱུར་སྐྱོབ་ཆ་ཚང་པོ་ཞིག་ཨེ་ཡོང་སྙམ་ནས་“ཝ་ཡེ། ཁྱེད་ཚོ་ཚང་
མའི་ཁུག་མའི་ནང་ཡོད་པའི་དངུལ་ཚང་མ་ཐོན་ཤོག སྒོར་ཆིག་སྟོང་འདིའི་
ཐོག་ཁ་ སྣོན་བརྒྱབ་ནས་ཉིས་སྟོང་ལོན་ན་གཏའ་ མ་ བཞག་ན་དགའ་” ཞེས་
བཤད་པས་ཚང་མས་སོ་སོའི་ཁུག་མ་ནས་དངུལ་ཇི་ཡོད་བཏོན་པས་ཉེན་རྟོག་པ་
269



ཉམ་ཆུང་བུ་མོའི་ལས་དབང་།
མི་བདུན་ཡོད་པས་སྒོར་ཆིག་སྟོང་ལྷག་ཙམ་བྱུང་བས་ཉེན་རྟོག་པ་གཉིས་ཀྱིས་
འཕྲལ་དུ་གཏའ་མ་འཇོག་པར་སོང་། །
ཁོང་གཉིས་ཀྱིས་འགྲོ་ལུགས་གཉེར་ཚར་ནས་བསྐྱར་དུ་མྱུར་སྐྱོབ་ཁང་གི་
ཕྱོགས་སུ་ཡོང་སྐབས་སྨན་པ་ལྔ་དྲུག་གིས་རྨས་མའི་མཐའ་འཁོར་དུ་ཟང་ཟིང་
བྱེད་ཀྱིན་མྱུར་སྐྱོབ་བྱེད་ཀྱི་ཡོད་མོད། འོན་ཀྱང་གློ་བུར་དུ་སྤོ་བོ་ཉི་མའི་ལག་
གཡོན་མས་གཡབ་གཡབ་བྱས་ཤིང༌། དབུགས་རིང་ཤིག་འཕྱུངས་མ་ཐག་མིག་
གཉིས་གྱེན་ལ་སྐྱ་ལོག་གེར་བལྟས་ཏེ་འགུལ་ཙམ་མི་བྱེད། སྨན་པས་སླར་ཡང་
དབུགས་གསོ་བའི་སྨན་ཁབ་ གཉིས་བསྟུད་མར་བརྒྱབ་ནའང་སྤོ་བོ་ཉི་མ་ནི་
འགུལ་ཙམ་མི་བྱེད་པར་ཤིང་སྡོང་སྐམ་པོ་ཞིག་དང་མཚུངས་པར་གྱུར་པས་ད་
གཟོད་མྱུར་སྐྱོབ་བྱེད་ཐབས་བྲལ།
རྒད་པོ་ཉི་མ་རྐྱེན་དེ་འདྲ་ཞིག་གིས་ཚེ་ལས་འདས་པས་དེ་ནུབ་ཕུང་པོ་
སྨན་ཁང་ གིས་ གཏན་འཁེལ་བྱས་པའི་ ཕུང་འཇུག་ ཁང་དུ་ བཞག ཕྱི་ ཉིན་
ཞོགས་པ་ཉེན་རྟོག་པ་ཁ་ ཤས་ཡོང་སྟེ་རྒད་པོའི་གྱོན་ཆས་ཀྱི་ཁུག་མ་ཆ་ཚང་
བསྔོགས་ནས་ཁོང་ག་ནས་ཡིན་མིན་བལྟ་སྐབས་སྦ་ཁུག་ནང་དངུལ་སྒོར་སུམ་
བརྒྱ་ལྷག་ཙམ་ཞིག་དང་། ཡུལ་མིའི་ཐོབ་ཐང་ལག་ཁྱེར་ཡོད་པ་མཐོང་། ཞིབ་
ཕྲ་ལྟ་དུས་རྒད་པོ་དེ་ནི་སྤྱི་བདེ་ཉེན་རྟོག་པས་སློབ་སྦྱོང་ཞུ་མྱོང་བའི་“ཇ་ཁང་
ནང་གི་ཉེན་རྟོག་པ་”ཉི་མ་ལགས་ཟེར་བ་དེ་ཡིན་པ་ཤེས། ཁོང་ཚོས་འཕྲལ་དུ་
མངགས་གཏོང་ཁང་གི་སུའོ་ཀྲང་ཡེ་ཤེས་ལ་ཁ་པར་བརྒྱབ་སྟེ་བགྲེས་སོང་ཉི་མ་
ལགས་ཟེར་བ་དེ་ཁ་ནུབ་རྐྱེན་ངན་འཕྲད་པའི་སྐོར་རགས་ཙམ་བཤད། ཆུ་ཚོད་
ཕྱེད་ཀ་ཙམ་སོང་རྗེས་མངགས་གཏོང་ཁང་གི་སུའོ་ཀྲང་ཡེ་ཤེས་ཀྱིས་ཉེན་རྟོག་པ་
མི་བཅུ་གྲངས་ཤིག་ཁྲིད་ནས་དེ་གར་འོངས་ཤིང༌། རྒད་པོ་ཉི་མའི་སྐུ་ཕུང་
མཐོང་མ་ཐག་ཚང་མའི་མགྲིན་པ་མཆི་མས་བརྣངས། །
སུའོ་ཀྲང་ཡེ་ཤེས་ཀྱིས་གཙོས་ཉེན་རྟོག་པ་ཉི་ཤུ་ལྷག་ཙམ་གྱིས་རྒད་པོའི་སྐུ་
ཕུང་གི་མཐའ་སྐོར་ཏེ་དྲག་ཞྭ་ཕུད་ཐོག་སྟབས་བདེའི་མྱ་ངན་ཞུས་པ་དང༌། དེ་
270



ཇ་ཁང་ནང་གི་ཉེན་རྟོག་པ།
མ་ཐག་ཏུ་སུའོ་ཀྲང་དང་བཅས་པའི་ཉེན་རྟོག་པ་ཁག་གཅིག་སྔོན་ལ་སོང་ནས་
རྒད་པོ་ཉི་མ་སྡོད་གནས་ཀྱི་སྡེ་ཁུལ་ཨུ་ཡོན་ལྷན་ཁང་ལ་རྒད་པོ་ཉི་མ་ལ་མདང་
ནུབ་མི་ངན་གྱིས་ལམ་བར་དུ་རྨས་སྐྱོན་བཏང་སྟེ་མྱུར་སྐྱོབ་བྱས་ཀྱང་ཕན་འབྲས་
མ་ཐོན་པར་ཚེ་ལས་འདས་པའི་སྐོར་སོགས་བཤད། སྡེ་ཁུལ་ཨུ་ཡོན་ལྷན་ཁང་
གིས་ཀྱང་ལྷ་སར་བཅའ་སྡོད་ཉིང་ཁྲི་དོན་གཅོད་ཁང་ལ་འབྲེལ་བ་བྱས་ཏེ་རྒུད་
པོའི་སྐུ་ཕུང་འདས་འཇུག་གི་བྱ་བ་རྣམས་དུས་ཐོག་ཏུ་ལེགས་པོ་སྒྲུབ་པ་བྱས།
དེ་ནས་ཉིན་བཅུ་ལྷག་ཙམ་སོང་རྗེས་སྤོ་བོ་ཉི་མ་ལགས་ལམ་བར་དུ་མི་
ངན་གྱིས་མགོ་བོར་སྦི་རག་ཤེལ་དམ་གཞུས་ནས་ལྔ་པའི་ལམ་དུ་བརྫངས་པའི་
སྐོར་དེ་ “གཏམ་ངན་གང་སར་ཁྱབ་པ་སླ་” ཞེས་པ་ལྟར་ལྷ་ས་རུ་བཞིར་ཁྱབ།
“གངས་སྐྱིད་ཇ་ཁང་”གི་ཇ་པ་ཚོར་ཡང་དེ་གསར་འགྱུར་གསར་རྐྱང་ཞིག་ཏུ་
གྱུར་ནས་ལབ་གླེང་དཔྱད་བརྗོད་ཀྱི་མཚོ་མོ་བརྡོལ་བར་གྱུར། འགའ་རེས་
“སྙིང་རྗེ་ཨ། ཨོཾ་མ་ཎི་པདྨེ་ཧཱུྃ། དེང་སང་སེམས་བཟང་དྲགས་ནས་གཞན་དོན་
སྒྲུབ་ན་དེ་འདྲ་རེད། ད་ནི་མི་ཡུལ་ལ་བྱས་རྗེས་ཡོད་རུང་ཚར་བ་རེད་” ཅེས་
ཟེར། ཡང་འགའ་རེས་ཤུབ་ཤུབ་ ཏུ་“རྒད་འཁོགས་འགྲོ་བཟོ་སྡོད་མཁས་མ་
བྱས་པར་དྲན་རྒྱུ་རྒོད་དྲགས་ན་ཡོང་རྒྱུ་དེ་ལས་མེད་” ཅེས་ཟེར། ཡང་རྒད་
འཁོགས་འགའ་རེས་རྒད་པོ་ཉི་མའི་དེ་སྔའི་བྱས་རབས་དང་ད་ལྟའི་རྗེས་འབྲས་
ཞིབ་ཕྲ་ཉན་རྗེས་“བཟང་པོ་ལ་ངན་ལན་དེ་འདྲ་འཁོར་དོན་ཅི་ཡིན་ནཱ། དཀོན་
མཆོག་མཁྱེན། མི་བཟང་དེ་ཚོ་ཕྱི་མ་དག་ཞིང་དུ་སྐྱེ་བར་ཤོག་” ཅེས་སྨོན་ལམ་
བཏབ།
སྤོ་བོ་ཉི་མར་རྐྱེན་ངན་འཕྲད་པའི་གནས་ཚུལ་དེ་རྒད་པོ་ཚེ་རིང་བཟའ་
ཚོས་ཤེས་རྗེས་དང་ཐོག་དེ་འདྲ་རྨི་ལམ་མིན་ནམ་སྙམ་པའི་སྣང་བ་འཆར་ནས་
གཉིས་ཀ་ཅི་ཤོད་འདི་ཤོད་མེད་པར་ཡུད་ཙམ་ལུས། དེ་ནས་རྒད་པོ་ཚེ་རིང་
གིས་“ད་ཚར་བ་རེད། ངའི་གྲོགས་པོ། འདས་འཇུག་ག་འདྲ་བྱུང་ཡོད་དམ།
ལྟ་བར་མ་ཕྱིན་ན་བློ་ག་ནས་བདེ་”ཞེས་ཟེར། བཟའ་ཟླ་དཔལ་སྐྱིད་ཀྱིས་ཀྱང་
271



ཉམ་ཆུང་བུ་མོའི་ལས་དབང་།
ཁ་ནས་“ཨོཾ་མ་ཎི་པདྨེ་ཧཱུྃ། འདས་འཇུག་ཅི་བྱུང་འདྲི་བར་མ་ཕྱིན་ན་འདས་
པོར་ཁྱིམ་མི་ནི་མེད། ད་ལྟ་རང་འགྲོ་” ཞེས་ཟེར་ཞིང་། ཁོང་གཉིས་ཀྱིས་
འཕྲལ་དུ་ཁྱིམ་ནས་ཐོན་ཏེ་བདལ་གཏོང་འཇིབ་ཆུང་ཞིག་བཀག་ཐོག་ཤར་རེར་
ཉིང་ཁྲི་དོན་གཅོད་ཁང་དུ་བསྐྱོད་དེ་རྒད་པོ་ཉི་མའི་འདས་འཇུག་སྐོར་དྲིས།
དེ་གའི་འགན་འཁུར་བས་ ཁོང་ གཉིས་ ལ་ འདས་པོའི་རྗེས་འཇུག་ ཐད་བོད་
རིགས་ཀྱི་ལུགས་སྲོལ་མ་འཕྱུགས་པ་བྱས་སྐོར་ཧེ་བག་མེད་པར་གླེང་བས་ཁོང་
གཉིས་ཀ་ཅུང་བློ་བདེ་པོ་བྱུང་སྟེ་རང་གནས་སུ་ཕྱིར་ལོག
ཉིན་དེའི་ཕྱི་ཉིན་རྒད་པོ་ཚེ་རིང་བཟའ་ཚོས་ཞོགས་པ་སྔ་པོ་ལངས་ནས་
མར་ཁུ་བཞུར་ཏེ་ཇ་དམ་གང་བརྒྱངས་པ་དང་། གཙུག་ལག་ཁང་དུ་ཇོ་བོ་ཤཱཀྱ་
མུ་ནེའི་གམ་དུ་གསེར་ཀོང་བརྗེ་བར་སོང་། རྒད་པོ་ཚེ་རིང་གིས་འདས་པོའི་
མིང་བཀོད་པའི་གསེར་ཡིག་ལག་ཏུ་འཁྱེར་བ་དང༌། ཇོ་ཤག་ཡིད་བཞིན་ནོར་
བུའི་སྤྱན་སྔར་ཕུལ། ཁོང་གཉིས་ཀྱིས་གཡས་སྐོར་དུ་བསྐྱོད་དེ་ཇོ་བོའི་ཞབས་
པུས་ལ་དཔྲལ་བ་གཏུགས་ཏེ་ཚེ་འདས་གང་མྱུར་ཐར་པའི་ལམ་དུ་འདྲེན་རོགས་
མཛོད་ཅིག་ཅེས་སྨོན་ལམ་བཏབ་པ་དང༌། ཡང་ཇོ་ཁང་ནས་ཕྱིར་བཤོལ་རྗེས་
རྨོ་བོ་དཔལ་སྐྱིད་ཀྱིས་འདྲེན་བྱེད་བཙུམས་ཤིང་། ལག་གི་ཐལ་མོ་བྲང་ཁར་
སྦྱར་ཏེ་“སྐྱབས་སུ་མཆིའོ། བདག་ཅག་གི་སྟོན་པ་བཅོམ་ལྡན་འདས། ལྷ་མིའི་
སྟོན་པ་ཁྱེད་ལས་སུ་ལ་སྐྱབས་འཇུག་ཞུ། མི་བཟང་པོར་ལེགས་ལམ་སྟོན་རོགས་
མཛོད་ཅིག ཡ་ང་སྙིང་རྗེ་མེད་པའི་མི་ངན་ལ་རྒྱུ་འབྲས་ཀྱི་རྩིས་བཤེར་གནང་
རོགས་མཁྱེན་མཁྱེན། མཁྱེན་”ཞེས་སྨྲ་བརྗོད་བྱས་པ་དང་། རྒད་པོ་ཚེ་རིང་
གིས་ཀྱང་རྨོ་བོ་དཔལ་སྐྱིད་ཀྱི་གཞོགས་གཡོན་དུ་ལངས། ཐལ་མོ་སྦྱར་ནས་
“སྐྱབས་སུ་མཆིའོ། སངས་རྒྱས་བཅོམ་ལྡན་འདས། ཚེ་འདས་མུན་པའི་ཀློང་
ནས་མྱུར་དུ་འདྲེན་པར་མཛོད། ལ་རྒྱ་བརྟན་པའི་གྲོགས་མཆོག་བདེ་བ་ཅན་གྱི་
ཞིང་དུ་མྱུར་དུ་སྐྱེ་བ་འཕོ་བར་མཛོད་ཅིག་”ཅེས་སྨོན་ལམ་བཏབ་ཅིང་། མིག་
ཟུང་མཆི་མས་བཀང་པ་དེ་ལག་རས་བཏོན་ནས་ཕྱིད་ཙམ་བྱས།
272



ཇ་ཁང་ནང་གི་ཉེན་རྟོག་པ།
གཞན་ནི་རྒད་པོ་ཉི་མ་ལམ་བར་དུ་མི་ངན་གྱིས་ཉེས་ཏེ་ཚེ་སྲོག་ཤོར་བའི་
གྱོད་དོན་དེ་མངགས་གཏོང་ཁང་ནས་གྲོང་ཁྱེར་སྤྱི་བདེ་ཅུས་ལ་སྙན་སེང་ཞུས་པ་
དང་། སྤྱི་བདེ་ཅུས་ཀྱིས་མི་དམངས་ཀྱི་དོན་དུ་བྱ་བ་བསྒྲུབས་པར་འཁོན་ལན་
འཁེལ་བའི་གནད་དོན་དེར་མཐོང་ཆེན་པོ་བྱས་པ་དང་། ཆེད་དོན་ཚོགས་འདུ་
ཐེངས་ཁ་ཤས་འཚོགས། སྔ་ཕྱིའི་གནད་དོན་ལ་བསྐྱར་དུ་རྟོག་ཞིབ་ཡང་ཡང་
བྱས་རྗེས་རྐུན་པོ་ཡོན་ཏན་འཕྲིན་ལས་ཀྱི་ངན་རོགས་ཀྱིས་བགྲེས་སོང་ལ་འཁོན་
ལན་སློག་པར་གཏན་འཁེལ་ནས་ཡོན་ཏན་འཕྲིན་ལས་གློད་དཀྲོལ་བྱ་རྒྱུའི་དུས་
བཀག་ལས་སླར་ཡང་ལོ་དྲུག་ནར་འགྱངས་བྱ་དགོས་པའི་རེ་བ་དང་གྲོས་འགོ་
བཏོན། བསྒྱུར་བཀོད་བྱེད་བཞིན་པའི་ཡོན་ཏན་འཕྲིན་ལས་ལའང་བསྐྱར་དུ་
འདྲི་གཅོད་ནན་པོ་བྱས་ཏེ་རྐུན་པོ་ངན་རོགས་དེ་ཚོའི་ཕ་ཡུལ་གང་ནས་ཡིན་
མིན་སོགས་རྩད་གཅོད་བྱས་པ་མ་ཟད། ཉེན་རྟོག་པས་ཡོན་ཏན་འཕྲིན་ལས་ལ་
ཁ་པར་རྒྱག་བཅུག་སྟེ་ངན་རོགས་ཚོ་མགོ་སྒུར་ངོས་ལེན་བྱེད་དགོས་པའི་ཁ་ཏ་
བྱེད་དུ་བཅུག འོན་ཀྱང་རྐུན་རོགས་དེ་ཚོ་ནི་རྦད་དེ་ཁྲིམས་རྨོངས་ཡིན་པས་
བཟང་པོའི་ཁ་ཏ་ངན་པར་གོ་སྟེ་ཁ་པར་གྱི་སྐད་ཆ་མ་རྫོགས་གོང་ནས་མཚམས་
བཅད་པས་བྱེད་ཐབས་མ་བྱུང༌། དེ་ནས་སྤྱི་བདེ་ཅུས་ཀྱིས་གྲོང་ཁྱེར་ཡོངས་ཀྱི་
མངགས་གཏོང་ཁང་ཁག་ལ་པདྨ་དང་། བཀྲ་རྡོར། རྡོ་བཀྲ་བཅས་རྐུན་པོ་མི་
གསོད་ཉེས་ཅན་པ་དེ་དག་གང་མགྱོགས་འཛིན་བཟུང་ཐུབ་པ་དགོས་པའི་བླང་
བྱ་ནན་པོ་བཏོན་པ་དང་། ཡོན་ཏན་འཕྲིན་ལས་ཀྱིས་བཤད་པ་ལྟར་ཁོ་ཚོའི་
གདོང་རིས་ བྲིས་ ཏེ་ གང་ སར་ བཀྲམས་ ཤིང་། སྤྱི་ དམངས་ སུས་ ཤེས་ ཀྱང་
མངགས་གཏོང་ཁང་ལ་འབྲེལ་བ་བྱས་ཏེ་ཉེན་རྟོག་པར་གཞོགས་འདེགས་དང༌།
རང་ཉིད་ལ་བྱ་དགའ་ཐོབ་ཐབས་བྱ་དགོས་པའི་རེ་བ་བཏོན། ཉེས་དོན་མྱུལ་
ཞིབ་ཚོགས་ཆུང་ཞིག་སྒྲིག་འཛུགས་བྱས་ཏེ་རྐུན་པོ་མི་གསོད་ཉེས་ཅན་པ་ཚོའི་ཕ་
ཡུལ་ཕྱོགས་སུ་མྱུལ་ཞིབ་བྱེད་པར་མངགས་སོ། །
273



དཔལ་འཛོམས།
边宗
རྩོམ་སྒྲིག་འགན་ཁུར་པ།
责任编辑:
ཁ་བྱང་ཇུས་འགོད་པ།
8 th i3 i+:
པ་དབང་།
at
མེ་ལོང་།
E
ཉམས་ཆུང་བུ་མོའི་ལས་དབང་།
རྩོམ་པ་པོ།
བསོད་ནམས།
དཔེ་སྐྲུན་མཁན།
མི་རིགས་དཔེ་སྐྲུན་ཁང་།
འགྲེམས་སྤེལ་མཁན། ། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལི་བྱང་ལམ་ཨང་14པ།
སྦྲག་ཨང་།
100013
ཁ་པར་ཨང་གྲངས། 010 -64227665
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། པེ་ཅིང་དབྱི་ཧུའེ་པར་འདེབས་ཚད་ཡོད་ཀུང་སི།
དེབ་ཚད།
850mm x1168mm 1/32
པར་ཤོག
པར་གཞིའི་སྒྲིག་ཐེངས། 2009ལོའི་ཟླ་3པར་པར་གཞི་དང་པོ་བསྒྲིགས།
པར་ཐེངས། 2009ལོའི་ཟླ་3པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས།
0001 - 3000
རིན་གོང་སྒོར། 15. 00
ISBN 978 -7-105 -09884 -2/I : 2035 (བོད246)



图书在版编目(CIP)数据
平凡女孩的命运:藏文/索朗著一北京:民族出版社,
2009.3
ISBN 978-7-105-09884 -2
1.平… I.索…. 中篇小说作品集一中国一当代一
藏语 N. 1247.5
中国版本图书馆 CIP 数据核字(2009)第030458号
Class No:
Acc. No. P:12480
LTWA (Manuscript)
DHARAMSALA. H.P.
བོད་ཀྱི་དཔེ་མཛོད་ཁང་།
「民族出版社出版发行
(北京市和平里北街14号 邮编 100013)
http:// www. e56. com.cn
北京市艺辉印刷有限公司
各地新华书店经销
2009年3月第1版 2009年3月北京第1次印刷
开本:850 毫米x1168 毫米 1/32 印张:9
印数:0001-3000 册 定价:15.00 元
ISBN 978-7-105 - 09884 -2/I.2035 (藏 246)
(藏编室电话:58130509 藏文发行科电话:64227665)



《ཉམ་ཆུང་བུ་མོའི་ལས་དབང་》ཞེས་པ་འདི་
ནི་བསོད་ནམས་ལགས་ ཀྱིས་ བརྩམས་ གནང་བའི་
《བསོད་ནམས་ཞིང་གི་སྙན་དབྱངས་》དང༌། 《རྩྭ་
ཐང་མེ་ཏོག་ གི་དྲི་ཞིམ།》 《 ས་མཐོའི་ཕུལ་བྱུང་མི་
སྣ་》བཅས་པར་སྐྲུན་བྱས་རྗེས་ཀྱི་སྒྲུང་འབྲིང་ཕྱོགས་
བསྡུས་ཀྱི་དེབ་ཅིག་ཡིན།
ད་ལྟ་ རྩོམ་ པ་ པོ་ འདི་ ཉིད་ ཀྱིས་ མུ་ མཐུད་
《བོད་ལྗོངས་ཉིན་རེའི་ཚགས་པར་》གྱི་རྩོམ་སྒྲིག་པ་
དང་ གསར་ འགོད་ པ་ གནང་ མུས་ ཐོག་《གངས་
ལྗོངས་རིག་གནས་》དུས་དེབ་ཀྱི་རྩོམ་སྒྲིག་ཨུ་ཡོན་
དང༌། ཀྲུང་ གོའི་ རྩོམ་ པ་ པོ་ མཐུན་ ཚོགས་ བོད་
ལྗོངས་ཡན་ལག་མཐུན་ཚོགས་ཀྱི་ལི་ཧྲི་དང་། བོད་
ལྗོངས་ དམངས་ སྲོལ་ རིག་ གནས་ ཚོགས་ པ་ དང་
དམངས་ཁྲོད་རིག་རྩལ་མཁས་པའི་མཐུན་ཚོགས་ཀྱི་
ཚོགས་མི་ བཅས་ ཀྱི་ འགན་ བཞེས་ བཞིན་ཡོད་ ལ་
ཆབ་སྲིད་གྲོས་ཚོགས་བོད་རང་སྐྱོང་ལྗོངས་སྐབས་
བརྒྱད་ པ་ དང་ དགུ་ པའི་ ཨུ་ ཡོན་ གྱི་ འ གན་ ཡང་
བཞེས་ཡོད་པ་རེད། །
责任编辑/巴旺边宗封面题字/平装帧设计/海龙视觉
1ssN 978-7-05-0988-2
97871051098842!>
F: 15.00U
